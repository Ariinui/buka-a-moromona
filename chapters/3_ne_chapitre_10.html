<!DOCTYPE html>
<html lang="tah">
<head>
  <meta charset="UTF-8">
  <meta name="description" content="Chapitre 10 de Te Buka a Helamana">
  <meta name="viewport" content="width=device-width, initial-scale=1.0">
  <title>Te Buka a Helamana - Chapitre 10</title>
  <style>
body { font-family: "Georgia", serif; margin: 40px; line-height: 1.6; color: #333; background-color: #f8f9fa; }
h1, h2 { color: #1a3c6c; }
h1 { font-size: 2.2em; text-align: center; margin-bottom: 10px; }
h2 { font-size: 1.8em; margin-bottom: 15px; }
#toc { background-color: #fff; padding: 20px; border-radius: 8px; border: 1px solid #d1d8e0; box-shadow: 0 2px 5px rgba(0,0,0,0.1); max-width: 600px; margin: 20px auto; position: sticky; top: 20px; z-index: 100; }
#toc h1 { font-size: 1.6em; margin-bottom: 15px; text-align: left; }
#toc details { margin-bottom: 10px; }
#toc summary { cursor: pointer; padding: 8px; font-weight: 500; color: #2b6cb0; transition: color 0.3s ease; list-style: none; position: relative; }
#toc summary:hover { color: #1a4971; }
#toc summary::before { content: "\25B6"; display: inline-block; margin-right: 8px; font-size: 0.9em; transition: transform 0.3s ease; }
#toc details[open] summary::before { transform: rotate(90deg); }
#toc ul { list-style-type: none; padding-left: 20px; margin-top: 5px; }
#toc li { margin-bottom: 8px; }
#toc a { text-decoration: none; color: #2b6cb0; transition: color 0.3s ease; }
#toc a:hover { color: #1a4971; text-decoration: underline; }
.toc-item::before { content: "\2022"; color: #2b6cb0; margin-right: 8px; }
.verse { margin-bottom: 12px; font-size: 1em; }
.introduction { margin-bottom: 20px; font-style: italic; color: #555; }
.nav-container { margin-top: 20px; display: flex; justify-content: space-between; align-items: center; }
.nav-prev, .nav-toc, .nav-next { flex: 1; text-align: center; }
.nav-prev { text-align: left; }
.nav-next { text-align: right; }
.nav-prev a, .nav-toc a, .nav-next a { color: #2b6cb0; text-decoration: none; font-size: 1em; transition: color 0.3s ease; }
.nav-prev a:hover, .nav-toc a:hover, .nav-next a:hover { color: #1a4971; text-decoration: underline; }
@media (max-width: 600px) {
  #toc { position: static; max-width: 100%; }
  body { margin: 20px; }
  h1 { font-size: 1.8em; }
  h2 { font-size: 1.5em; }
  #toc h1 { font-size: 1.4em; }
  .nav-container { margin-top: 15px; flex-direction: column; gap: 10px; }
  .nav-prev, .nav-toc, .nav-next { text-align: left; flex: none; }
}
  </style>
</head>
<body>
  <header>
    <h1>TE BUKA A MOROMONA</h1>
    <h2>Te Buka a Helamana - Chapitre 10</h2>
  </header>
  <section id="3_ne_chapitre_10" aria-label="Chapitre 10">
    <p class="verse">1 ’E i teienei, inaha, i muri a’era, ’ua fa’aro’o te mau ta’ata ato’a o te fenua i teie mau parau, ’e ’ua riro rātou ’ei ’ite nō te reira. ’E i muri a’e i teie mau paraura’a, ’ua vai te māniania ’ore i ni’a i te fenua nō te ārea e rave rahi hora te maoro.</p>
    <p class="verse">2 Nō te māere rahi ho’i o te mau ta’ata, ’ua fa’aea ihora rātou i te ’oto ’e te ’auē nō te pohe o tō rātou mau fēti’i ’o tei taparahihia ; nō reira ’ua vai noa te māniania ’ore i ni’a i te fenua nō te ārea e rave rahi hora te maoro.</p>
    <p class="verse">3 ’E i muri a’era, ’ua tae fa’ahou mai ra te hō’ē reo i te mau ta’ata, ’e ’ua fa’aro’o te mau ta’ata ato’a i te reira, ’e ’ua riro rātou ’ei ’ite nō te reira, i te nā-’ō-ra’a ē :</p>
    <p class="verse">4 E te mau ta’ata nō teie mau ’oire rarahi i ha’amouhia ra, ’oia te mau hua’ai nō Iakoba, ’oia ïa, nō te ’utuāfare o ’Īserā’ela, e rave rahi ho’i tō’u ha’aputuputura’a ia ’outou mai te moa e ha’aputuputu i tōna mau fanau’a i raro a’e i tōna nā pererau, ’e e rave rahi ho’i tō’u fa’a’amura’a ia ’outou na.</p>
    <p class="verse">5 ’E ’oia fa’ahou, e rave rahi tō’u ha’aputuputura’a ia ’outou mai te moa i ha’aputuputu i tōna mau fanau’a i raro a’e i tōna nā pererau, ’oia ïa, ’e te mau ta’ata nō te ’utuāfare o ’Īserā’ela ’o tei topa ; ’oia ïa, ’e te mau ta’ata nō te ’utuāfare o ’Īserā’ela tei pārahi i Ierusalema, ’e ’ia ’outou ato’a ’o tei topa ; ’oia ïa, e rave rahi tō’u ha’aputuputura’a ia ’outou mai te moa i ha’aputuputu i tōna mau fanau’a, ’e ’aita ’outou i nā reira.</p>
    <p class="verse">6 ’O ’outou te ’utuāfare o ’Īserā’ela ē, ’o tā’u i fa’aherehere, e rave rahi tō’u ha’aputuputura’a ia ’outou mai te moa e ha’aputuputu i tōna mau fanau’a i raro a’e i tōna nā pererau, mai te mea e tātarahapa ’outou ’e e fāriu mai iā’u nei ma te ’ā’au hina’aro mau.</p>
    <p class="verse">7 ’Ia ’ore rā ’outou e nā reira, e te ’utuāfare o ’Īserā’ela, e fa’aanohia tō ’outou mau vāhi fa’aeara’a, ē tae noa atu i te taime e tupu ai te fafaura’a i fafauhia atu i tō ’outou ra mau metua.</p>
    <p class="verse">8 ’E i teienei, i muri iho i tō te mau ta’ata fa’aro’ora’a i taua mau parau ra, inaha, ’ua ha’amata fa’ahou a’era rātou i te ’oto ’e i te ’auē nō te pohe o tō rātou mau fēti’i ’e tō rātou mau hoa.</p>
    <p class="verse">9 ’E i muri a’era, ’ua hope ihora nā mahana e toru. E po’ipo’i a’era, ’ua pe’e ’ē atu ra te pōiri mai ni’a atu i te fenua, ’e ’ua fa’aea te ’āueuera’a o te fenua, ’e ’ua fa’aea te mau mato i te ’āfāfā, ’e ’ua fa’aea te mau autā ri’ari’a, ’e ’ua ’ore te mau haruru rahi roa ra.</p>
    <p class="verse">10 ’E ’ua piri fa’ahou ihora te fenua, ’e ’ua fa’aea noa ihora ; ’e ’ua ’ore a’era te autā, ’e te oto, ’e te ’auē a te feiā i fa’aorahia ra ; ’e ’ua riro a’era tā rātou autāra’a ’ei ’oa’oara’a, ’e tā rātou auēra’a ’ei ’āruera’a ’e ’ei ha’amaita’ira’a ho’i i te Fatu ra ’o Iesu Mesia, tō rātou Tāra’ehara.</p>
    <p class="verse">11 Ē tae roa mai i teienei, ’ua tupu iho ā te mau mea i pāpa’ihia i roto i te mau pāpa’ira’a mo’a ’o tei parauhia e te mau peropheta.</p>
    <p class="verse">12 ’E ’o te tufa’a parauti’a roa o te mau ta’ata tei fa’aorahia, ’e ’o rātou ato’a ’o tei fāri’i i te mau peropheta ’e ’aore i pēhi ia rātou i te ’ōfa’i ; ’e ’o rātou ho’i ’o tei ’ore i ha’amani’i i te toto o te feiā mo’a tei fa’ahereherehia—</p>
    <p class="verse">13 ’E ’ua fa’ahereherehia rātou ’e ’aita rātou i fa’atomohia ’e i hunahia i raro a’e i te fenua ; ’e ’aita rātou i ha’aparemohia i raro i te hōhonura’a o te miti ; ’e ’aita rātou i pa’apa’a i te auahi, ’e ’aita ato’a rātou i ha’aperehuhia ē pohe roa atu ; ’e ’aita ato’a i ’āfa’ihia atu e te pūāhiohio ; ’e ’aita ato’a ho’i rātou i pohe i te māhu au auahi ’e te pōiri.</p>
    <p class="verse">14 ’E i teienei, ’o ’oia ’o tē tai’o i teie nei parau, ’ia māramarama ïa ’oia ; ’o ’oia tei iāna te mau pāpa’ira’a mo’a, ’ia ’imi ïa ’oia i te reira, ’ia ’ite ’e ’ia hi’o i taua mau pohe nei, ’e te mau pau i te auahi, ’e i te au auahi, ’e i te mau vero, ’e i te mau pūāhiohio, ’e i te ’āfāfāra’a o te fenua nō te fāri’i ia rātou, ’e taua mau mea ato’a ra, e ’ere ānei ïa nō te fa’atupu-mau-ra’a i te mau parau tohu a te mau peropheta mo’a e rave rahi.</p>
    <p class="verse">15 Inaha, tē parau atu nei au ia ’outou na : ’Oia roa ïa, e rave rahi tei fa’a’ite pāpū mai i teie mau mea nō te taera’a mai o te Mesia, ’e ’ua taparahihia rātou nō tō rātou fa’a’ite-pāpū-ra’a mai i teie mau mea.</p>
    <p class="verse">16 ’Oia mau, ’ua fa’a’ite pāpū mai te peropheta Zenosa i teie mau mea, ’e ’ua parau ato’a mai Zenoke nō ni’a i teie mau mea, nā rāua ho’i i fa’a’ite pāpū mai i te parau nō ni’a ia tātou, ’oia ho’i te hō’ē toe’a nō tō rāua hua’ai.</p>
    <p class="verse">17 Inaha, ’ua fa’a’ite pāpū ato’a tō tātou metua tāne o Iakoba i te parau nō te hō’ē toe’a o te hua’ai o Iosepha. ’E inaha, e ’ere ānei tātou i te hō’ē toe’a nō te hua’ai o Iosepha ? ’E teie mau mea ’o tei fa’a’ite pāpū mai i te parau nō ni’a ia tātou nei, ’aita ānei te reira i pāpa’ihia i ni’a iho i te mau ’api veo i hōpoihia mai e tō tātou metua tāne ra o Lehi mai Ierusalema mai ?</p>
    <p class="verse">18 ’E i muri a’era, i te hope’a nō te toru ’ahuru ’e ma maha o te matahiti, inaha, e fa’a’ite atu vau ia ’outou e te mau ta’ata o Nephi ’o tei fa’ahereherehia, ’e ’ia rātou ato’a ’o tei parauhia e mau ’āti Lamana ’e ’o tei fa’ahereherehia, ’ua ha’amaita’i-rahi-hia ïa rātou, ’e ’ua nīni’ihia mai te mau mea maitata’i i ni’a iho i tō rātou upo’o, ’e nō reira ho’i, i muri noa iho i tō te Mesia haerera’a i ni’a i te ra’i, ’ua fa’a’ite mau ’oia iāna iho ia rātou—</p>
    <p class="verse">19 ’Ua fa’a’ite mai ’oia i tōna tino ia rātou, ’e ’ua tāvini ’oia ia rātou ; ’e e pāpa’ihia te ’ā’amu nō tāna ra tāvinira’a ia rātou i muri nei. Nō reira tē fa’aoti nei au i tā’u mau parau i teie nei taime.</p>
  </section>
  <div class="nav-container">
    <div class="nav-prev"><a href="chapters/3_ne_chapitre_9.html" aria-label="Page précédente">Page précédente</a></div>
    <div class="nav-toc"><a href="../index.html" aria-label="Retour à la table des matières">Retour à la table des matières</a></div>
    <div class="nav-next"><a href="chapters/3_ne_chapitre_11.html" aria-label="Page suivante">Page suivante</a></div>
  </div>
</body>
</html>