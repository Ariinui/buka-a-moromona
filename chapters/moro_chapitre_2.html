
<!DOCTYPE html>
<html lang="tah">
<head>
    <meta charset="UTF-8">
    <meta name="description" content="Moro Chapitre 2 - Te Buka a Moromona">
    <meta name="viewport" content="width=device-width, initial-scale=1.0">
    <title>Moro Chapitre 2</title>
    <link rel="stylesheet" href="../styles.css">
</head>
<body>
    <h1>TE BUKA A MOROMONA</h1>
    <h2>Moro Chapitre 2</h2>
    <div class="verse-container"><p>1 Te mau parau a te Mesia, ’o tāna i parau atu i tāna ra mau pipi, te tino hō’ē ’ahuru ’e ma piti ’o tāna i mā’iti, ’a tu’u atu ai ’oia i tōna nā rima i ni’a iho ia rātou ra—</p></div><div class="verse-container"><p>2 ’E ’ua pi’i atu ’oia i tō rātou mau i’oa, i te nā-’ō-ra’a atu ē : E ti’aoro atu ’outou i te Metua i tō’u nei i’oa ma te pure ’ū’ana atu iāna ; ’e i muri iho i tō ’outou nā-reira-ra’a, e fāri’i ’outou i te mana, ’e ’o ’oia ’o tā ’outou e tu’u atu i tō ’outou rima i ni’a iho ra, e hōro’a atu ïa ’outou i te Vārua Maita’i ; ’e nā roto ho’i i tō’u ra i’oa e hōro’a atu ai ’outou i te reira, ’e ’ua nā reira ato’a ho’i tā’u ra mau ’āpōsetolo.</p></div><div class="verse-container"><p>3 I teienei, ’ua parau atu te Mesia i teie mau parau ia rātou i te taime nō tōna fā-mātāmua-ra’a mai ia rātou ; ’e ’aita ho’i te mau ta’ata i fa’aro’o atu i te reira, ’ua fa’aro’o rā te mau pipi i te reira ; ’e ’ua ma’iri mai te Vārua Maita’i i ni’a iho ia rātou e rave rahi ’o tā rātou i tu’u atu i tō rātou rima i ni’a iho.</p></div>
    <nav>
        <a href="chapters/moro_chapitre_1.html">Page précédente</a> | 
        <a href="../index.html">Retour à la table des matières</a>
        <a href="chapters/moro_chapitre_3.html">Page suivante</a> | 
    </nav>
</body>
</html>
