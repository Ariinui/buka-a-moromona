<!DOCTYPE html>
<html lang="tah">
<head>
  <meta charset="UTF-8">
  <meta name="description" content="Chapitre 15 de Te Buka Mātāmua a Nephi">
  <meta name="viewport" content="width=device-width, initial-scale=1.0">
  <title>Te Buka Mātāmua a Nephi - Chapitre 15</title>
  <style>
body { font-family: "Georgia", serif; margin: 40px; line-height: 1.6; color: #333; background-color: #f8f9fa; }
h1, h2 { color: #1a3c6c; }
h1 { font-size: 2.2em; text-align: center; margin-bottom: 10px; }
h2 { font-size: 1.8em; margin-bottom: 15px; }
#toc { background-color: #fff; padding: 20px; border-radius: 8px; border: 1px solid #d1d8e0; box-shadow: 0 2px 5px rgba(0,0,0,0.1); max-width: 600px; margin: 20px auto; position: sticky; top: 20px; z-index: 100; }
#toc h1 { font-size: 1.6em; margin-bottom: 15px; text-align: left; }
#toc details { margin-bottom: 10px; }
#toc summary { cursor: pointer; padding: 8px; font-weight: 500; color: #2b6cb0; transition: color 0.3s ease; list-style: none; position: relative; }
#toc summary:hover { color: #1a4971; }
#toc summary::before { content: "\25B6"; display: inline-block; margin-right: 8px; font-size: 0.9em; transition: transform 0.3s ease; }
#toc details[open] summary::before { transform: rotate(90deg); }
#toc ul { list-style-type: none; padding-left: 20px; margin-top: 5px; }
#toc li { margin-bottom: 8px; }
#toc a { text-decoration: none; color: #2b6cb0; transition: color 0.3s ease; }
#toc a:hover { color: #1a4971; text-decoration: underline; }
.toc-item::before { content: "\2022"; color: #2b6cb0; margin-right: 8px; }
.verse { margin-bottom: 12px; font-size: 1em; }
.introduction { margin-bottom: 20px; font-style: italic; color: #555; }
.nav-container { margin-top: 20px; display: flex; justify-content: space-between; align-items: center; }
.nav-prev, .nav-toc, .nav-next { flex: 1; text-align: center; }
.nav-prev { text-align: left; }
.nav-next { text-align: right; }
.nav-prev a, .nav-toc a, .nav-next a { color: #2b6cb0; text-decoration: none; font-size: 1em; transition: color 0.3s ease; }
.nav-prev a:hover, .nav-toc a:hover, .nav-next a:hover { color: #1a4971; text-decoration: underline; }
@media (max-width: 600px) {
  #toc { position: static; max-width: 100%; }
  body { margin: 20px; }
  h1 { font-size: 1.8em; }
  h2 { font-size: 1.5em; }
  #toc h1 { font-size: 1.4em; }
  .nav-container { margin-top: 15px; flex-direction: column; gap: 10px; }
  .nav-prev, .nav-toc, .nav-next { text-align: left; flex: none; }
}
  </style>
</head>
<body>
  <header>
    <h1>TE BUKA A MOROMONA</h1>
    <h2>Te Buka Mātāmua a Nephi - Chapitre 15</h2>
  </header>
  <section id="1_ne_chapitre_15" aria-label="Chapitre 15">
    <p class="verse">1 ’E i muri a’era, i muri iho i to’u, ’o Nephi, ’āfa’i-’ē-ra’a-hia atu e te Vārua, ’e tō’u ’itera’a i teie mau mea ato’a ra, ’ua ho’i atu ra vau i te ti’ahapa o tō’u ra metua tāne.</p>
    <p class="verse">2 ’E i muri a’era, ’ua ’ite atu ra vau i tō’u nā tua’ana, ’e tē mārō ra rāua te tahi i te tahi nō ni’a i te mau mea tā tō’u metua tāne i parau atu ia rāua.</p>
    <p class="verse">3 ’Oia mau ho’i, e rave rahi te mau mea rahi tāna i parau atu ia rāua, ’aore e ’itea-pāpū-hia maori rā ’ia ani atu te ta’ata i te Fatu ; ’e nō te ’eta’eta o tō rāua ’ā’au, nō reira ’aita rāua i ani atu i te Fatu mai tei ti’a ia rāua.</p>
    <p class="verse">4 ’E i teienei, ’ua ’oto vau, ’o Nephi, nō te ’eta’eta o tō rāua ’ā’au, ’e nō te mau mea ho’i tā’u i ’ite ra, ’e ’ua ’ite ho’i au ē, e tupu mau ā taua mau mea ra nō te mau ’ohipa parauti’a ’ore rahi ho’i a te mau tamari’i a te ta’ata nei.</p>
    <p class="verse">5 ’E i muri a’era, ’ua paruparu ihora vau nō tō’u mau ’ati, ’e ’ua mana’o vau ē, ’ua hau atu tō’u mau ’ati i tō te mau ta’ata ato’a, nō te ha’amoura’ahia tō’u ra mau ta’ata, nō te mea ’ua ’ite au i tō rātou pau.</p>
    <p class="verse">6 ’E i muri a’era, ’ia fāri’i au i te pūai, ’ua paraparau atu ra vau i tō’u ra nā tua’ana, nō te hina’aro ’ia ’ite i te tumu nō tā rāua mau mārōra’a.</p>
    <p class="verse">7 ’E ’ua nā ’ō mai ra rāua : Inaha, ’aore roa māua i māramarama i te mau parau tā tō tātou metua tāne i parau mai nō ni’a i te mau ’āma’a mau o te tumu rā’au ’ōlive ra, ’e nō ni’a ato’a i te mau ’Ētene.</p>
    <p class="verse">8 ’E ’ua parau atu ra vau ia rāua : ’Ua ani ānei ’ōrua i te Fatu ?</p>
    <p class="verse">9 ’E ’ua parau mai ra rāua iā’u : ’Aita māua i ani, nō te mea ’aita roa te Fatu e fa’a’ite mai i te hō’ē mea mai te reira te huru ia māua.</p>
    <p class="verse">10 Inaha, ’ua parau atu ra vau ia rāua : Nō te aha ho’i ’aita ’ōrua e ha’apa’o i te mau fa’auera’a a te Fatu ? Nō te aha ho’i ’ōrua i hina’aro ai ’ia pohe, nō te ’eta’eta o tō ’ōrua ’ā’au ?</p>
    <p class="verse">11 ’Aita ānei ’ōrua e ha’amana’o ra i te mau mea tā te Fatu i parau mai ?—’ia ’ore ’ōrua ’ia fa’a’eta’eta i tō ’ōrua ’ā’au, ’e ’ia ani mai iā’u ma te fa’aro’o, ma te ti’aturi ē, e roa’a mai tā ’ōrua, ’e ma te ha’apa’o māite ho’i i tā’u ra mau fa’auera’a, e fa’a’ite-mau-hia ïa taua mau mea ra ia ’ōrua.</p>
    <p class="verse">12 Inaha, tē parau atu nei au ia ’ōrua, ’ua fa’aauhia te ’utuāfare o ’Īserā’ela i te hō’ē tumu rā’au ’ōlive e te Vārua o te Fatu, tei roto i tō tātou metua tāne ; ’e inaha, ’aita ānei tātou i tāpū-’ē-hia mai i te ’utuāfare o ’Īserā’ela, ’e e ’ere ānei ho’i tātou i te tahi ’āma’a nō te ’utuāfare o ’Īserā’ela ra ?</p>
    <p class="verse">13 ’E i teienei, ’o te aura’a teie nō te mau mea tā tō tātou metua tāne i parau mai nō te poira’a i te mau ’āma’a mau nā roto i te ’īra’a nō te mau ’Ētene ra, ’oia ho’i, ’ia tae i te mau mahana hope’a, ’a paruparu ai te fa’aro’o o tō tātou hua’ai, ’oia ïa, nō te ārea e rave rahi matahiti te maoro, ’e e rave rahi ho’i u’i i muri a’e i tō te Mesia fa’a’ite-tino-ra’a mai iāna i te mau tamari’i a te ta’ata nei, ’ei reira e tae mai ai te ’īra’a nō te ’evanelia a te Mesia i te mau ’Ētene ra, e mai te mau ’Ētene ra i te toe’a o tō tātou hua’ai—</p>
    <p class="verse">14 ’E ’ia tae i taua mahana ra, e ’ite ai te toe’a o tō tātou hua’ai ē, nō te ’utuāfare o ’Īserā’ela rātou, ’e e feiā rātou ’o tei fafau atu i te Fatu ; ’e i reira rātou e ’ite ai ’e e māramarama ai nō ni’a i tō rātou mau hui tupuna, ’e e māramarama ato’a ai nō ni’a i te ’evanelia a tō rātou Tāra’ehara, ’o tāna i ha’api’i atu i tō rātou mau metua ; nō reira, e māramarama rātou nō ni’a i tō rātou Tāra’ehara ’e te mau parau tumu ho’i nō tāna ra mau ha’api’ira’a tumu, ’ia ’ite rātou i te rāve’a nō te haere mai iāna ra ’e ’ia fa’aorahia.</p>
    <p class="verse">15 ’E i taua mahana ra, e’ita ānei rātou e ’oa’oa ’e e ha’amaita’i i tō rātou Atua mure ’ore, tō rātou papa ’e tō rātou fa’aorara’a ? ’Oia ïa, i taua mahana ra, e’ita ānei rātou, e fāri’i i te pūai ’e te itoito nō te vine mau ra ? ’Oia ïa, e’ita ānei rātou e haere mai i te nana mau a te Atua ra ?</p>
    <p class="verse">16 Inaha, tē parau atu nei au ia ’ōrua, ’Oia ïa, e ha’amana’o-fa’ahou-hia rātou i rotopū i te ’utuāfare o ’Īserā’ela ra ; ’e e poihia rātou i roto i te tumu rā’au ’ōlive mau ra, nō te mea e ’āma’a mau rātou nō te tumu rā’au ’ōlive ra.</p>
    <p class="verse">17 ’O te reira ïa tei mana’ohia e tō tātou ra metua tāne ; ’e tē mana’o ra ho’i ’oia ē, e’ita te reira e tupu ē tae noa atu i te tau e ha’apurarahia ai rātou e te mau ’Ētene ; ’e tē mana’o ra ho’i ’oia e tae mai te reira nā roto mai i te mau ’Ētene, ’ia ti’a i te Fatu ’ia fa’a’ite mai i tōna ra mana i te mau ’Ētene, nō te mea e pāto’ihia ’oia ’e te mau ’āti Iuda, ’oia ho’i, te ’utuāfare o ’Īserā’ela.</p>
    <p class="verse">18 Nō reira, ’aita tō tātou metua tāne i parau nō ni’a i tō tātou ana’e hua’ai, i te ’utuāfare pā’āto’a rā o ’Īserā’ela, i te fa’a’itera’a mai i te fafaura’a e fa’atupuhia i te mau mahana hope’a ra ; ’oia ho’i te fafaura’a tā te Fatu i fafau i tō tātou metua tāne ra ia Aberahama, i te nā-’ō-ra’a mai ē : nā roto i tō ’oe ra hua’ai e ha’amaita’ihia ai te mau ’ōpū ato’a o te ao nei.</p>
    <p class="verse">19 ’E i muri a’era, e rave rahi te parau ta’u, tā Nephi, i parau atu ia rāua nō ni’a i taua mau mea ra ; ’oia ïa, ’ua parau atu vau ia rāua nō ni’a i te fa’aho’ira’ahia o te mau ’āti Iuda i te mau mahana hope’a ra ;</p>
    <p class="verse">20 ’E ’ua ha’apāpū vau ia rāua i te mau parau a Isaia, ’o tei parau nō ni’a i te fa’aho’ira’ahia o te mau ’āti Iuda, ’oia ho’i te ’utuāfare o ’Īserā’ela ; ’e ’ia fa’aho’ihia mai rātou, ’aita rātou e ’āno’i-haere-fa’ahou-hia, ’e ’aita ato’a ho’i e ha’apurara-fa’ahou-hia. ’E i muri a’era, e rave rahi mau parau tā’u i parau atu i tō’u ra nā tua’ana, ’e ’ua hau rāua ’e ’ua fa’aha’eha’a ihora ia rāua iho i mua i te Fatu ra.</p>
    <p class="verse">21 ’E i muri a’era, ’ua parau fa’ahou mai ra rāua iā’u, nā ’ō mai ra : E aha te aura’a o teie mea tā tō tātou metua tāne i ’ite i roto i te moemoeā ? E aha ho’i te aura’a nō teie tumu rā’au tāna i ’ite ra ?</p>
    <p class="verse">22 ’E ’ua parau atu ra vau ia rāua : E fa’aaura’a te reira i te tumu rā’au nō te ora.</p>
    <p class="verse">23 ’E ’ua parau mai ra rāua iā’u : E aha te aura’a nō te ’āuri tāpe’ara’a tā tō tātou metua tāne i ’ite, ’o tē tae atu i te tumu rā’au ra ?</p>
    <p class="verse">24 ’E ’ua parau atu ra vau ia rāua, ’o te parau ïa a te Atua ; ’e te ta’ata ato’a ’o tē ha’apa’o i te parau a te Atua ’e ’o tē mau māite i te reira, e ’ore ïa rātou e pohe, e ’ore ho’i te mau fa’ahemara’a ’e te mau ihe auahi a te enemi ra e ha’apōiri ia rātou, nō te arata’i ia rātou i te pohe.</p>
    <p class="verse">25 Nō reira, ’ua a’o atu vau, ’o Nephi, ’ia rāua ’ia ha’apa’o i te parau a te Fatu ; ’oia ïa, ’ua a’o atu vau ia rāua ma te pūai ato’a o tō’u vārua, ’e ma te pa’ari ato’a i roto iā’u nei, ’ia ha’apa’o rāua i te parau a te Atua ’e ’ia ha’amana’o ho’i i te ha’apa’o i tāna mau fa’auera’a i te mau mea ato’a ma te tu’utu’u ’ore.</p>
    <p class="verse">26 ’E ’ua parau mai ra rāua iā’u : E aha te aura’a nō te ’ānāvai pape tā tō tātou metua tāne i ’ite atu ?</p>
    <p class="verse">27 ’Ua parau atu ra vau ia rāua, ’o te pape tā tō’u metua tāne i ’ite ra, ’o te vi’ivi’i ïa ; ’e nō te mea tei ni’a tōna mana’o i te tahi atu mau mea ’ē, i ’ore ai ’oia i ’ite i te vi’ivi’i o taua pape ra.</p>
    <p class="verse">28 ’E ’ua parau atu ra vau ia rāua, ’o te ārea rahi ïa, ’o tei fa’ata’a ’ē atu i te feiā parauti’a ’ore i te tumu rā’au nō te ora ’e i te feiā mo’a ato’a ho’i o te Atua ra.</p>
    <p class="verse">29 ’E ’ua parau atu ra vau ia rāua, ’ua fa’aauhia te reira i taua hade ri’ari’a ra ’o tā te melahi i parau mai iā’u ē ’ua ha’apa’ohia ïa nō te feiā parauti’a ’ore.</p>
    <p class="verse">30 ’E ’ua parau atu ra vau ia rāua, ’e ’ua ’ite ato’a tō mātou metua tāne i te parauti’a o te Atua, tei fa’ata’a ’ē i te feiā parauti’a ’ore i te feiā parauti’a ; ’e ’ua au ho’i te hanahana o te reira i te auahi ura ra, ’o tē tae roa atu i ni’a i te Atua ra ē a muri ē a muri noa atu, ’aore ho’i e hope’a tō reira.</p>
    <p class="verse">31 ’E ’ua parau mai ra rāua iā’u : ’Ua fa’aauhia ānei te reira i te mamae rahi o te tino i te mau mahana ’a ora ai te ta’ata i ni’a i teie nei ao, ’e ’aore rā ’ua fa’aauhia ānei te reira i te orara’a hope’a o te vārua i muri a’e i te pohera’a o te tino ta’ata nei, ’e ’aore rā e parau ana’e ānei te reira nō te mau mea o te tino nei ?</p>
    <p class="verse">32 ’E i muri a’era, ’ua parau atu ra vau ia rāua, e fa’aaura’a te reira i te mau mea nō te pae tino nei ’e te pae vārua ho’i ; e tae mai ho’i te mahana ’ia ha’avāhia rātou i tā rātou ra mau ’ohipa e ti’a ai, ’oia ïa, i te mau ’ohipa tā rātou i rave i te tino nei i te mau mahana ’a pārahi ai rātou i te ao nei.</p>
    <p class="verse">33 Nō reira, mai te mea e pohe rātou i roto i tā rātou mau ’ohipa parauti’a ’ore, e fa’a’erehia rātou i te mau mea pae vārua, ’oia ho’i i te mau mea parauti’a ; nō reira, ’ia ti’a rātou i mua i te Atua e ti’a ai, ’ia ha’avāhia nō tā rātou mau ’ohipa ; ’e mai te mea e mea vi’ivi’i tā rātou mau ’ohipa, tē vi’ivi’i noa ra ïa rātou ; ’e mai te mea tē vi’ivi’i noa ra rātou, e ’ore roa ïa rātou e pārahi i te bāsileia o te Atua ; ’āhiri rātou e pārahi i roto i te reira e vi’ivi’i ato’a ïa te bāsileia o te Atua.</p>
    <p class="verse">34 Inaha rā, tē parau atu nei au ia ’ōrua, e ’ere te bāsileia o te Atua i te mea vi’ivi’i, ’e ’aita ho’i te hō’ē mea vi’ivi’i e ō atu i roto i te bāsileia o te Atua ; nō reira e mea ti’a roa ïa ’ia fa’aineinehia te hō’ē vāhi vi’ivi’i nō te mau mea vi’ivi’i.</p>
    <p class="verse">35 ’E ’ua ha’apa’ohia ho’i te tahi vāhi, ’oia ïa, taua hade ri’ari’a tā’u i parau ra, ’e nā te diabolo ho’i i fa’aineine i te reira ; nō reira, ’ei te hope’a ra, e pārahi ai te vārua o te ta’ata i te bāsileia o te Atua ra, ’e ’aore rā, e hurihia ïa rātou i rāpae nō te parauti’a ho’i ’o tā’u i parau ra.</p>
    <p class="verse">36 Nō reira, e fa’ata’ahia ai te feiā parauti’a ’ore i te feiā parauti’a, ’e i taua tumu rā’au nō te ora ato’a ho’i, ’e ’ua hau ’ē tōna hotu i te maita’i ’e te hina’arohia i tō te mau hotu ato’a, ’oia ïa, ’o te hōro’a rahi roa a’e ïa nō te mau hōro’a ato’a a te Atua. ’Ua nā reira vau i te parau atu i tō’u ra nā tua’ana. ’Āmene.</p>
  </section>
  <div class="nav-container">
    <div class="nav-prev"><a href="chapters/1_ne_chapitre_14.html" aria-label="Page précédente">Page précédente</a></div>
    <div class="nav-toc"><a href="../index.html" aria-label="Retour à la table des matières">Retour à la table des matières</a></div>
    <div class="nav-next"><a href="chapters/1_ne_chapitre_16.html" aria-label="Page suivante">Page suivante</a></div>
  </div>
</body>
</html>