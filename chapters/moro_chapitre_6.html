
<!DOCTYPE html>
<html lang="tah">
<head>
    <meta charset="UTF-8">
    <meta name="description" content="Moro Chapitre 6 - Te Buka a Moromona">
    <meta name="viewport" content="width=device-width, initial-scale=1.0">
    <title>Moro Chapitre 6</title>
    <link rel="stylesheet" href="../styles.css">
    <script src="../script.js"></script>
</head>
<body>
    <div class="container">
        <div class="page">
            <h1>TE BUKA A MOROMONA</h1>
            <h2>Moro Chapitre 6</h2>
            <div class="verse-container"><p>1 ’E i teienei, e parau atu vau nō ni’a i te bāpetizora’a. Inaha, ’ua bāpetizohia te mau peresibutero, te mau tahu’a, ’e te mau ha’api’i ; ’e ’aore roa rātou i bāpetizohia maori rā ’ua fa’a’ite mai rātou i te hotu au e ti’amā ai rātou nō te fāri’i i te reira.</p></div><div class="verse-container"><p>2 ’Aita ato’a ho’i rātou i fāri’i i te ta’ata ’ia bāpetizohia, maori rā ’ua haere mai rātou ma te ’ā’au ’oto ’e te vārua tātarahapa, ma te fa’a’ite pāpū mai i te ’ēkālesia ē, ’ua tātarahapa mau rātou i tā rātou mau hara ato’a.</p></div><div class="verse-container"><p>3 ’E ’aita ato’a te ta’ata i fāri’ihia ’ia bāpetizohia, maori rā ’ua rave rātou i te i’oa o te Mesia i ni’a iho ia rātou, ma te ’ōpuara’a pāpū ē, e tāvini rātou iāna ē tae noa atu i te hope’a.</p></div><div class="verse-container"><p>4 ’E i muri iho i tō rātou bāpetizora’ahia, ’e te fa’aitoitora’ahia ’e te tāmāra’ahia nā roto i te mana o te Vārua Maita’i, ’ua tai’ohia rātou i rotopū i te mau ta’ata o te ’ēkālesia a te Mesia ; ’e ’ua pāpa’ihia tō rātou mau i’oa, ’ia ha’amana’ohia ’e ’ia fa’a’amuhia rātou i te parau maita’i a te Atua, nō te tāpe’a ia rātou i ni’a i te ’ē’a ti’a, ’e nō te fa’aitoito ia rātou ’ia pure tāmau noa, ma te ti’aturi noa i te mau maita’i rahi o te Mesia, ’oia ho’i te tumu ’e te fa’aotira’a nō tō rātou fa’aro’o.</p></div><div class="verse-container"><p>5 ’E ’ua ha’aputuputu pinepine tō te ’ēkālesia nō te ha’apae i te mā’a ’e nō te pure, ’e nō te paraparau i te tahi ’e i te tahi nō ni’a i te maita’i o tō rātou ra mau vārua.</p></div><div class="verse-container"><p>6 ’E ’ua ha’aputuputu pinepine rātou nō te rave i te pāne ’e te uaina, ’ei ha’amana’ora’a i te Fatu ra ia Iesu.</p></div><div class="verse-container"><p>7 ’E ’ua ha’apa’o māite rātou ’ia ’ore te mau ’ohipa ’ī’ino ’ia vai i rotopū ia rātou ; ’e ’o ’oia ’o tei ’itehia i te ravera’a i te ’ohipa ’ī’ino ’e tei fa’ahapahia mai ho’i e nā ’ite to’otoru nō te ’ēkālesia i mua i te aro o te mau peresibutero ra ; ’e ’ia ’ore rātou ’ia tātarahapa ’e ’ia fā’i ho’i i te hara, ’ua paraihia ïa tō rātou mau i’oa, ’e ’aita atu ra rātou i tai’ohia mai i rotopū i te mau ta’ata o te Mesia ra.</p></div><div class="verse-container"><p>8 ’Āre’a rā mai te mea ē ’ua tātarahapa pinepine rātou ’e ’ua tītau i te fa’a’orera’a hara, ma te hina’aro mau, ’ua fa’a’orehia ïa te hara.</p></div><div class="verse-container"><p>9 ’E ’ua fa’aterehia tā rātou mau purera’a e te ’ēkālesia mai te au i te mau fa’aurura’a a te Vārua, ’e nā roto ho’i i te mana o te Vārua Maita’i ra ; inaha ’ia arata’ihia ho’i rātou e te mana o te Vārua Maita’i ra ’ia a’o, ’e ’ia fa’aitoito, ’e ’ia pure, ’e ’ia ani, ’e ’ia hīmene, ’ua nā-reira-hia ïa.</p></div>
            <nav>
                <div class="nav-prev"><a href="chapters/moro_chapitre_5.html">Page précédente</a></div>
                <div class="nav-toc"><a href="../index.html">Retour à la table des matières</a></div>
                <div class="nav-next"><a href="chapters/moro_chapitre_7.html">Page suivante</a></div>
            </nav>
        </div>
    </div>
</body>
</html>
