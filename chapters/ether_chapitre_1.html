<!DOCTYPE html>
<html lang="tah">
<head>
  <meta charset="UTF-8">
  <meta name="description" content="Chapitre 1 de Te Buka a Etera">
  <meta name="viewport" content="width=device-width, initial-scale=1.0">
  <title>Te Buka a Etera - Chapitre 1</title>
  <style>
    body { font-family: "Georgia", serif; margin: 40px; line-height: 1.6; color: #333; background-color: #f8f9fa; }
    h1, h2 { color: #1a3c6c; }
    h1 { font-size: 2.2em; text-align: center; margin-bottom: 10px; }
    h2 { font-size: 1.8em; margin-bottom: 15px; }
    #toc { background-color: #fff; padding: 20px; border-radius: 8px; border: 1px solid #d1d8e0;
      box-shadow: 0 2px 5px rgba(0,0,0,0.1); max-width: 600px; margin: 20px auto; position: sticky; top: 20px; z-index: 100; }
    #toc h1 { font-size: 1.6em; margin-bottom: 15px; text-align: left; }
    #toc details { margin-bottom: 10px; }
    #toc summary { cursor: pointer; padding: 8px; font-weight: 500; color: #2b6cb0; transition: color 0.3s ease; list-style: none; position: relative; }
    #toc summary:hover { color: #1a4971; }
    #toc summary::before { content: "\25B6"; display: inline-block; margin-right: 8px; font-size: 0.9em; transition: transform 0.3s ease; }
    #toc details[open] summary::before { transform: rotate(90deg); }
    #toc ul { list-style-type: none; padding-left: 20px; margin-top: 5px; }
    #toc li { margin-bottom: 8px; }
    #toc a { text-decoration: none; color: #2b6cb0; transition: color 0.3s ease; }
    #toc a:hover { color: #1a4971; text-decoration: underline; }
    .toc-item::before { content: "\2022"; color: #2b6cb0; margin-right: 8px; }
    .verse { margin-bottom: 12px; font-size: 1em; }
    .introduction { margin-bottom: 20px; font-style: italic; color: #555; }
    .nav-container { margin-top: 20px; display: flex; justify-content: space-between; align-items: center; }
    .nav-prev, .nav-toc, .nav-next { flex: 1; text-align: center; }
    .nav-prev { text-align: left; }
    .nav-next { text-align: right; }
    .nav-prev a, .nav-toc a, .nav-next a { color: #2b6cb0; text-decoration: none; font-size: 1em; transition: color 0.3s ease; }
    .nav-prev a:hover, .nav-toc a:hover, .nav-next a:hover { color: #1a4971; text-decoration: underline; }
    @media (max-width: 600px) {
      #toc { position: static; max-width: 100%; }
      body { margin: 20px; }
      h1 { font-size: 1.8em; }
      h2 { font-size: 1.5em; }
      #toc h1 { font-size: 1.4em; }
      .nav-container { margin-top: 15px; flex-direction: column; gap: 10px; }
      .nav-prev, .nav-toc, .nav-next { text-align: left; flex: none; }
    }
  </style>
</head>
<body>
  <header>
    <h1>TE BUKA A MOROMONA</h1>
    <h2>Te Buka a Etera - Chapitre 1</h2>
  </header>
  <section id="ether_chapitre_1" aria-label="Chapitre 1">
    <p class="verse">1 ’E i teienei, e pāpa’i au, ’o Moroni, i te hō’ē ’ā’amu nō te mau ta’ata i te ’anotau tahito i ha’amouhia e te rima o te Fatu i ni’a i te fenua i te pae apato’erau.</p>
    <p class="verse">2 ’E tē ’īriti nei au i teie ’ā’amu nō roto mai i te mau ’api e piti ’ahuru ’e ma maha ’o tei ’itehia e te mau ta’ata o Limehi, ’e ’o tei parauhia te Buka a Etera.</p>
    <p class="verse">3 ’E tē mana’o nei au ē, i vai na te tufa’a mātāmua nō teie pāpa’a parau i rotopū i te mau ’āti Iuda, ’e tē parau nei te reira nō ni’a i te hāmanira’a o te ao nei, ’e o Adamu ho’i, ’e te ’ā’amu mai taua taime ra ē tae roa mai i te pare rahi, ’e te mau mea ho’i i tupu i rotopū i te mau tamari’i a te ta’ata ē tae roa atu i taua taime ra—</p>
    <p class="verse">4 Nō reira, ’aita vau e pāpa’i i te mau mea i tupu mai te mau mahana mai o Adamu ē tae roa atu i taua taime ra ; ’ua pāpa’ihia rā te reira i ni’a iho i taua mau ’api ra ; ’e ’o ’oia ’o tē ’ite i te reira e roa’a ïa iāna te mana nō te fāri’i i te tā’āto’ara’a nō te ’ā’amu.</p>
    <p class="verse">5 Inaha rā, ’aita vau e hōro’a atu i te tā’āto’ara’a nō te ’ā’amu, e hōro’a atu rā vau i te tahi noa tufa’a nō te ’ā’amu, mai te tau o te pare ē tae roa atu i tō rātou ha’amoura’ahia.</p>
    <p class="verse">6 E fa’a’ite atu vau i te ’ā’amu mai teie te huru. Te ta’ata i pāpa’i i teie pāpa’a parau, ’o Etera ïa, ’e e hua’ai ’oia nō Korianetora.</p>
    <p class="verse">7 E tamaiti Korianetora nā Morona.</p>
    <p class="verse">8 ’E e tamaiti Morona nā Etema.</p>
    <p class="verse">9 ’E e tamaiti Etema nā Ahaha.</p>
    <p class="verse">10 ’E e tamaiti Ahaha nā Seta.</p>
    <p class="verse">11 ’E e tamaiti Seta nā Sibelona.</p>
    <p class="verse">12 ’E e tamaiti Sibelona nā Koma.</p>
    <p class="verse">13 ’E e tamaiti Koma nā Korianetuma.</p>
    <p class="verse">14 ’E e tamaiti Korianetuma nā Amenigada.</p>
    <p class="verse">15 ’E e tamaiti Amenigada nā Aarona.</p>
    <p class="verse">16 ’E e hua’ai Aarona nā Heta, te tamaiti a Hearetoma.</p>
    <p class="verse">17 ’E e tamaiti Hearetoma nā Liba.</p>
    <p class="verse">18 ’E e tamaiti Liba nā Kisa.</p>
    <p class="verse">19 ’E e tamaiti Kisa nā Koroma.</p>
    <p class="verse">20 ’E e tamaiti Koroma nā Levi.</p>
    <p class="verse">21 ’E e tamaiti Levi nā Kima.</p>
    <p class="verse">22 ’E e tamaiti Kima nā Morianetona.</p>
    <p class="verse">23 ’E e hua’ai Morianetona nā Ripelakisa.</p>
    <p class="verse">24 ’E e tamaiti Ripelakisa nā Seza.</p>
    <p class="verse">25 ’E e tamaiti Seza nā Heta.</p>
    <p class="verse">26 ’E e tamaiti Heta nā Koma.</p>
    <p class="verse">27 ’E e tamaiti Koma nā Korianetuma.</p>
    <p class="verse">28 ’E e tamaiti Korianetuma nā Emera.</p>
    <p class="verse">29 ’E e tamaiti Emera nā Omera.</p>
    <p class="verse">30 ’E e tamaiti Omera nā Sule.</p>
    <p class="verse">31 ’E e tamaiti Sule nā Kiba.</p>
    <p class="verse">32 ’E e tamaiti Kiba nā Oriha, te tamaiti a Iareda.</p>
    <p class="verse">33 I tae mai ho’i Iareda ’e tōna taea’e ’e tō rāua ’utuāfare, ’e te tahi atu mau ta’ata ’e tō rātou mau ’utuāfare, mai te pare rahi mai ra, i te taime te Fatu i fa’ahuru ’ē ai i te reo o te mau ta’ata, ’e i tapu ai i roto i tōna ra riri ’ū’ana e ha’apurara-’ē-hia rātou nā roto i te ao ato’a nei ; ’e mai te au i te parau a te Fatu ra ’ua ha’apurara-’ē-hia atu ra te mau ta’ata.</p>
    <p class="verse">34 E ta’ata rahi ’e te pūai te taea’e o Iareda, ’e e ta’ata au-roa-hia ho’i e te Fatu ; ’e ’ua parau mai ra ho’i Iareda, tōna taea’e, iāna nā ’ō mai ra : ’A ti’aoro atu i te Fatu ’ia ’ore ’oia ’ia fa’ahuru ’ē i tō tātou reo, e ’ore ho’i tātou e māramarama i tā tātou mau parau.</p>
    <p class="verse">35 ’E i muri a’era, ’ua ti’aoro atu ra te taea’e o Iareda i te Fatu, ’e ’ua aroha mai ra te Fatu ia Iareda ; nō reira, ’aita atu ra ’oia i fa’ahuru ’ē i te reo o Iareda ; ’e ’aita a’era te reo o Iareda ’e tō tōna taea’e i fa’ahuru-’ē-hia.</p>
    <p class="verse">36 I muri iho i te reira ’ua parau atu ra Iareda i tōna taea’e : ’A ti’aoro fa’ahou atu i te Fatu, penei a’e ’o te fāriu ’ē atu tōna riri ia rātou, i tō taua mau hoa, ’e ’aita ’oia e fa’ahuru ’ē i tō rātou reo.</p>
    <p class="verse">37 ’E i muri a’era, ’ua ti’aoro atu ra te taea’e o Iareda i te Fatu, ’e ’ua aroha mai ra te Fatu i tō rātou mau hoa ’e tō rātou ato’a mau ’utuāfare, ’e ’aita atu ra tō rātou reo i fa’ahuru-’ē-hia.</p>
    <p class="verse">38 ’E i muri a’era, ’ua parau fa’ahou atu ra Iareda i tōna taea’e, nā ’ō atu ra : ’A haere atu e ani i te Fatu e ti’avaru ānei ’oia ia tātou i rāpae i teie nei fenua, ’e mai te mea e ti’avaru ’oia ia tātou i rāpae i teie nei fenua, ’a ani atu iāna e haere tātou i hea. ’E ’o vai ho’i tei ’ite e hōpoi ānei te Fatu ia tātou i te hō’ē fenua maita’i roa a’e i te mau fenua o te ao nei ? ’E mai te mea e nā reira ’oia, ’ia ha’apa’o maita’i ïa tātou i te hina’aro o te Fatu, ’ia roa’a ia tātou te reira ’ei ’āi’a nō tātou.</p>
    <p class="verse">39 ’E i muri a’era, ’ua ti’aoro atu ra te taea’e o Iareda i te Fatu mai te au i te parau i parauhia mai i te vaha o Iareda ra.</p>
    <p class="verse">40 ’E i muri a’era, ’ua fa’aro’o mai ra te Fatu i te parau a te taea’e o Iareda, ’e ’ua aroha mai ra iāna, ’e ’ua nā ’ō mai ra iāna :</p>
    <p class="verse">41 ’A haere ’e ’a ha’aputuputu ’āmui mai i tā ’oe mau nana, te oni ’e te ufa, nō te mau huru ’ānimara ato’a ; ’e te mau huru huero ato’a o te fenua ; ’e tō ’oe ra mau ’utuāfare ; ’e tō ’oe ato’a ra taea’e ’o Iareda ’e tōna ’utuāfare ; ’e tō ’oe ato’a ra mau hoa ’e tō rātou mau ’utuāfare ; ’e te mau hoa o Iareda ’e tō rātou ra mau ’utuāfare.</p>
    <p class="verse">42 ’E ’ia oti teie mau mea ia ’oe i te ravehia, e haere atu ’oe nā mua roa nō te arata’i ia rātou i raro i te peho i te pae apato’erau. ’E i reira e fārerei ai au ia ’oe, ’e e haere atu vau nā mua ia ’oe i te hō’ē fenua maita’i roa a’e i te mau fenua ato’a o te ao nei.</p>
    <p class="verse">43 ’E i reira e ha’amaita’i ai au ia ’oe ’e tō ’oe ra hua’ai, ’e e fa’atupu ai au i te hō’ē nūna’a rahi nō’u nō roto mai i tō ’oe hua’ai, ’e te hua’ai ho’i o tō ’oe ra taea’e, ’e nō roto mai ho’i i te hua’ai o te feiā e pe’e atu ia ’oe ra. ’E ’aita roa e nūna’a rahi atu i te nūna’a ’o tā’u e fa’atupu nō roto mai i tō ’oe hua’ai i ni’a i te fenua nei. ’E e nā reira ho’i au ia ’oe nō te mea e mea maoro tō ’oe ti’aorora’a mai iā’u nei.</p>
  </section>
  <div class="nav-container">
    <div class="nav-prev"><a href="chapters/morm_chapitre_9.html" aria-label="Page précédente">Page précédente</a></div>
    <div class="nav-toc"><a href="../index.html" aria-label="Retour à la table des matières">Retour à la table des matières</a></div>
    <div class="nav-next"><a href="chapters/ether_chapitre_2.html" aria-label="Page suivante">Page suivante</a></div>
  </div>
</body>
</html>