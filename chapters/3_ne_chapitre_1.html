<!DOCTYPE html>
<html lang="tah">
<head>
  <meta charset="UTF-8">
  <meta name="description" content="Chapitre 1 de Te Buka a Helamana">
  <meta name="viewport" content="width=device-width, initial-scale=1.0">
  <title>Te Buka a Helamana - Chapitre 1</title>
  <style>
body { font-family: "Georgia", serif; margin: 40px; line-height: 1.6; color: #333; background-color: #f8f9fa; }
h1, h2 { color: #1a3c6c; }
h1 { font-size: 2.2em; text-align: center; margin-bottom: 10px; }
h2 { font-size: 1.8em; margin-bottom: 15px; }
#toc { background-color: #fff; padding: 20px; border-radius: 8px; border: 1px solid #d1d8e0; box-shadow: 0 2px 5px rgba(0,0,0,0.1); max-width: 600px; margin: 20px auto; position: sticky; top: 20px; z-index: 100; }
#toc h1 { font-size: 1.6em; margin-bottom: 15px; text-align: left; }
#toc details { margin-bottom: 10px; }
#toc summary { cursor: pointer; padding: 8px; font-weight: 500; color: #2b6cb0; transition: color 0.3s ease; list-style: none; position: relative; }
#toc summary:hover { color: #1a4971; }
#toc summary::before { content: "\25B6"; display: inline-block; margin-right: 8px; font-size: 0.9em; transition: transform 0.3s ease; }
#toc details[open] summary::before { transform: rotate(90deg); }
#toc ul { list-style-type: none; padding-left: 20px; margin-top: 5px; }
#toc li { margin-bottom: 8px; }
#toc a { text-decoration: none; color: #2b6cb0; transition: color 0.3s ease; }
#toc a:hover { color: #1a4971; text-decoration: underline; }
.toc-item::before { content: "\2022"; color: #2b6cb0; margin-right: 8px; }
.verse { margin-bottom: 12px; font-size: 1em; }
.introduction { margin-bottom: 20px; font-style: italic; color: #555; }
.nav-container { margin-top: 20px; display: flex; justify-content: space-between; align-items: center; }
.nav-prev, .nav-toc, .nav-next { flex: 1; text-align: center; }
.nav-prev { text-align: left; }
.nav-next { text-align: right; }
.nav-prev a, .nav-toc a, .nav-next a { color: #2b6cb0; text-decoration: none; font-size: 1em; transition: color 0.3s ease; }
.nav-prev a:hover, .nav-toc a:hover, .nav-next a:hover { color: #1a4971; text-decoration: underline; }
@media (max-width: 600px) {
  #toc { position: static; max-width: 100%; }
  body { margin: 20px; }
  h1 { font-size: 1.8em; }
  h2 { font-size: 1.5em; }
  #toc h1 { font-size: 1.4em; }
  .nav-container { margin-top: 15px; flex-direction: column; gap: 10px; }
  .nav-prev, .nav-toc, .nav-next { text-align: left; flex: none; }
}
  </style>
</head>
<body>
  <header>
    <h1>TE BUKA A MOROMONA</h1>
    <h2>Te Buka a Helamana - Chapitre 1</h2>
  </header>
  <section id="3_ne_chapitre_1" aria-label="Chapitre 1">
    <p class="verse">1 I teienei, i muri a’era, ’ia ma’iri a’era te iva ’ahuru ’e ma hō’ē o te matahiti, ’e ’o te ono hānere o te matahiti mai te taime i fa’aru’e ai Lehi i Ierusalema ; ’e ’o te matahiti ho’i teie i riro ai Lakoneusa ’ei ha’avā rahi ’e ’ei tāvana i ni’a iho i te fenua.</p>
    <p class="verse">2 ’E ’ua haere atu o Nephi, te tamaiti a Helamana, i rāpae i te fenua ra nō Zarahemela, ma te hōro’a atu i te fa’aterera’a i tāna tamaiti ra ia Nephi, ’oia ho’i tāna tamaiti matahiapo, nō ni’a i te mau ’api veo, ’e te mau pāpa’a parau ato’a i ha’apa’ohia na, ’e te mau mea ato’a i ha’apa’ohia nā ma te mo’a, mai te taime i fa’aru’e ai Lehi i Ierusalema.</p>
    <p class="verse">3 E i reira ’ua haere atu ’oia i rāpae i te fenua, ’e te vāhi tāna i haere atu, ’aita roa e ta’ata i ’ite ; ’e ’ua ha’apa’o noa tāna tamaiti ra o Nephi i te mau pāpa’a parau ’ei mono nōna, ’oia ïa, te pāpa’a parau nō tōna ra mau ta’ata.</p>
    <p class="verse">4 ’E i muri a’era, i te ha’amatara’aa nō te iva ’ahuru ’e ma piti o te matahiti, inaha, ’ua tupu mau ihora te mau parau tohu a te mau peropheta ; ’e ’ua rahi te mau tāpa’o ’e te mau semeio i ravehia i rotopū i te mau ta’ata.</p>
    <p class="verse">5 ’Āre’a rā tē parau ra te tahi pae ē, ’ua ma’iri te tau nō te tupura’a o te mau parau i parauhia na e Samuela, te ’āti Lamana.</p>
    <p class="verse">6 ’E ’ua ha’amata ihora rātou i te oaoa nō ni’a i tō rātou mau taea’e, i te nā-’ō-ra’a ē : Inaha, ’ua ma’iri ’ē te tau, ’e ’aita te mau parau a Samuela i tupu ; nō reira, ’ua faufa’a ’ore tō ’outou oaoa e tō ’outou fa’aro’o nō ni’a i taua mea ra.</p>
    <p class="verse">7 ’E i muri a’era, ’ua fa’atupu rātou i te ti’arepu rahi i ni’a i te fenua ē ’ati noa a’e ; ’e ’ua ’oto roa ihora te mau ta’ata ato’a ’o tei ti’aturi i te reira, penei a’e e’ita roa taua mau mea ra ’o tei parauhia na e tupu.</p>
    <p class="verse">8 Inaha rā, ’ua tīa’i māite noa rātou nō taua mahana ra e taua pō ra e taua mahana ra, ’e ’ua riro te reira mai te hō’ē mahana ’aita e pō, ’e nā roto i te reira rātou e ’ite ai ē, e ’ere tō rātou fa’aro’o i te mea faufa’a ’ore.</p>
    <p class="verse">9 I teienei, i muri a’era, tē vai ra te hō’ē mahana i fa’ata’ahia e te feiā ti’aturi ’ore nō te taparahi i te mau ta’ata ato’a i ti’aturi i taua mau peu tumu ra, maori rā ’ia tupu te tāpa’o ’o tei fa’a’itehia mai e te peropheta ra o Samuela.</p>
    <p class="verse">10 I teienei, i muri a’era, ’ia ’ite a’era Nephi, te tamaiti a Nephi, i teie parauti’a ’ore o tōna ra mau ta’ata, ’ua ’oto rahi ihora tōna ’ā’au.</p>
    <p class="verse">11 ’E i muri a’era, ’ua haere atu ra ’oia i rāpae ’e ’ua tīpapa ihora i raro i te repo, ’e ’ua ti’aoro ’ū’ana atu ra i tōna Atua nō tōna mau ta’ata, ’oia ïa, nō te mau ta’ata ’o tei fātata i te taparahihia nō tō rātou ti’aturi i te mau peu tumu a tō rātou mau metua.</p>
    <p class="verse">12 ’E i muri a’era, ’ua ti’aoro ’ū’ana atu ra ’oia i te Fatu i te tā’āto’ara’a nō taua mahana ra ; ’E inaha, ’ua tae mai ra te reo o te Fatu iāna, i te nā-’ō-ra’a mai ē :</p>
    <p class="verse">13 ’A fa’ateitei i tō ’outou upo’o i ni’a ’e ’a fa’aitoito ; inaha ho’i, ’ua fātata te taime, ’e i teie pō e fa’a’itehia atu ai te tāpa’o, e ananahi e tae mai ai au i te ao nei, nō te fa’a’ite i tō te ao nei ē, e fa’atupu vau i te mau mea ato’a tā’u i fa’aue ia parauhia e te vaha o tō’u mau peropheta mo’a.</p>
    <p class="verse">14 Inaha, e haere mai au i tō’u ihora, nō te fa’atupu i te mau mea ato’a o tā’u i fa’a’ite atu i te mau tamari’i a te ta’ata nei mai te ha’amatara’a mai ā o te ao nei, ’e ’ia rave i te hina’aro o te Metua ’e te Tamaiti—to te Metua nō’u nei, e tō te Tamaiti nō tō’u nei tino. ’E inaha, ’ua fātata te taime, ’e i teie nei ru’i e fa’a’itehia mai ai te tāpa’o.</p>
    <p class="verse">15 ’E i muri a’era, ’ua tupu mau atu ra te mau parau i fa’ataehia mai ia Nephi ra, mai te au i tei parauhia mai ; inaha ho’i, i te ma’irira’a te mahana i raro, aita e pōiri ; ’e ’ua māere ihora te mau ta’ata nō te mea ’aita e pōiri i tae mai i te taera’a mai te ru’i.</p>
    <p class="verse">16 ’E tē vai ra e rave rahi tei ’ore i ti’aturi i te mau parau a te mau peropheta ’o tei ma’iri i raro i te repo, ’e ’ua riro ihora mai te mea ra ē, ’ua pohe rātou, ’e ’ua ’ite ho’i rātou ē, ’ua fa’a’orehia tā rātou ’ōpuara’a rahi nō te ha’amoura’a, ’o tā rātou i ’ōpua nō te feiā i ti’aturi i te mau parau a te mau peropheta ; ’ua tupu ho’i te tāpa’o i parauhia na.</p>
    <p class="verse">17 ’E ’ua ha’amata ihora rātou i te ’ite ē, ’ua fātata roa te Tamaiti a te Atua i te fā mai ; ’oia ïa, ’ua māere roa te mau ta’ata ato’a i ni’a i te fenua pā’āto’a mai te tō’o’a o te rā e tae atu i te hiti’a o te rā, tō ni’a i te fenua i te pae apato’erau e tae atu i te fenua i te pae apato’a, ’e ’ua ma’iri rātou i raro i te repo.</p>
    <p class="verse">18 ’Ua ’ite ho’i rātou ē, ’ua fa’a’ite pāpū mai na te mau peropheta i taua mau mea nei e rave rahi a’enei matahiti, ’e te tāpa’o i fa’a’itehia ra ’ua tupu ïa ; ’e ’ua tupu a’era tō rātou mata’u nō tā rātou mau ’ohipa ’ī’ino e tō rātou ti’aturi ’ore.</p>
    <p class="verse">19 ’E i muri a’era, ’aita e pōiri i taua ru’i ato’a ra, ’āre’a rā ’ua māramarama te reira mai te mahana i te avatea. ’E i muri a’era, ’ua hiti fa’ahou mai ra te mahana i te po’ipo’i, mai te au i tōna fa’anahora’a tano mau ; ’e ’ua ’ite ihora rātou ē, ’o te mahana teie e fānauhia mai ai te Fatu, nō te mea ’ua tupu te tāpa’o i fa’a’itehia.</p>
    <p class="verse">20 ’E ’ua tupu mau atu ra te mau mea ato’a, ’oia ïa, ’aita e vāhi toe, mai te au i te mau parau a te mau peropheta.</p>
    <p class="verse">21 ’E i muri a’era, ’ua hiti mai ra te hō’ē feti’a ’āpī, mai te au i te parau.</p>
    <p class="verse">22 ’E i muri a’era, mai teie taime atu ’ua fa’atupu Sātane i te tahi mau ha’avarera’a i rotopū i te mau ta’ata, nō te fa’a’eta’eta i tō rātou ’ā’au, ’ia ’ore rātou ’ia ti’aturi i taua mau tāpa’o ra ’e te mau ’ohipa ’ūmerehia tā rātou i ’ite ; e noa atu ā teie mau ha’avarera’a e teie mau fa’ahemara’a ’ua ti’aturi noa te pae rahi o te mau ta’ata, ’e ’ua fa’afāriuhia rātou i te Fatu.</p>
    <p class="verse">23 ’E i muri a’era, ’ua haere atu ra Nephi i rotopū i te mau ta’ata, ’e ’ua nā reira ato’a e rave rahi mau ta’ata, ma te bāpetizo i tei tātarahapa, ’e nō reira ’ua rahi roa te ha’amatarara’a nō te mau hara. E nō reira ho’i ’ua ha’amata fa’ahou te mau ta’ata i te fāri’i i te hau i ni’a i te fenua.</p>
    <p class="verse">24 E ’aita atu ra ho’i e mau mārōra’a, maori rā tē vai ra te tahi pae iti ’o tei ha’amata i te a’o, ma te tāmata i te fa’a’ite nā roto i te mau pāpa’ira’a mo’a ē, ’aita e faufa’a ’ia ha’apa’o i te ture a Mose. I teienei, i roto i taua mea nei, ’ua hape rātou, ’e ’aita ho’i rātou i māramarama i te mau pāpa’ira’a mo’a.</p>
    <p class="verse">25 ’Āre’a rā i muri a’era, ’ua fa’afāriu-’oi’oi-hia mai rātou, ’e ’ua ’ite ihora rātou i te mau hape tā rātou i topa na i roto, nō te mea ’ua fa’a’itehia mai ia rātou ē, ’aita ā te ture i fa’ati’ahia, ’e e fa’ati’ahia te reira ’aita e vāhi toe ; ’oia ïa, ’ua tae mai te parau ia rātou ē, e fa’ati’ahia te reira ; ’oia ïa, e ’ore roa te hō’ē iota ’e te hō’ē vāhi iti e mou nā mua te reira e tupu ai ; nō reira i teie iho matahiti ’ua fa’a’itehia ihora rātou i tā rātou hape ’e ’ua fa’i atu ra rātou i tā rātou ra mau hape.</p>
    <p class="verse">26 ’E nō reira ’ua hope ihora te iva ’ahuru ’e ma piti o te matahiti, ’e ’ua tae mai te mau parau ’oa’oa i rotopū i te mau ta’ata nō te mau tāpa’o i tupu, mai te au i te mau parau nō te parau tohu a te mau peropheta mo’a ato’a.</p>
    <p class="verse">27 ’E i muri a’era, ’ua hope ato’a a’era te iva ’ahuru ’e ma toru matahiti ma te hau, maori rā ’o te feiā ’eiā haru o Gadianetona, ’o tei pārahi i ni’a i te mau mou’a, ’e ’o tei fa’a’ino roa i te fenua ; ’e nō te pa’ari o tō rātou mau ha’apūra’a e tō rātou mau vāhi tāpunira’a, ’aita i ti’a i te mau ta’ata ’ia ha’avī atu ia rātou ; nō reira ’ua rahi roa atu ra tā rātou mau taparahira’a i te ta’ata, ’e ’ua taparahi rahi rātou i te ta’ata.</p>
    <p class="verse">28 ’E i muri a’era, i te matahiti e iva ’ahuru ’e ma maha, ’ua tupu rahi roa rātou, nō te mea e rave rahi te feiā ’ōrurehau o te mau ’āti Nephi i horo atu ia rātou ra, ’e ’ua fa’atupu te reira i te ’oto rahi i rotopū i te mau ’āti Nephi ’o tei fa’aea mai i taua fenua ra.</p>
    <p class="verse">29 ’E tē vai ato’a ra te tumu nō te ’oto rahi i rotopū i te mau ’āti Lamana ; inaha ho’i, e rave rahi tā rātou mau tamari’i tei tupu i te pa’ari, ’e tei mā’iti i tō rātou iho hina’aro, ’e ’ua arata’i-’ē-hia rātou nā te tahi pae o te mau ’āti Zorama, nā roto i tā rātou mau ha’avare e tā rātou mau parau tāvaimanino, ’ia ’āmui atu i te feiā ’eiā haru o Gadianetona.</p>
    <p class="verse">30 ’E ’ua nā reira ato’a te mau ’āti Lamana i te fāri’i i te mau ati, ’e ’ua ha’amata rātou i te ha’aparuparu i tō rātou fa’aro’o e tō rātou parauti’a, nō te parauti’a ’ore o te u’i ’āpī ra.</p>
  </section>
  <div class="nav-container">
    <div class="nav-prev"><a href="chapters/hel_chapitre_16.html" aria-label="Page précédente">Page précédente</a></div>
    <div class="nav-toc"><a href="../index.html" aria-label="Retour à la table des matières">Retour à la table des matières</a></div>
    <div class="nav-next"><a href="chapters/3_ne_chapitre_2.html" aria-label="Page suivante">Page suivante</a></div>
  </div>
</body>
</html>