
<!DOCTYPE html>
<html lang="tah">
<head>
    <meta charset="UTF-8">
    <meta name="description" content="1 Ne Chapitre 6 - Te Buka a Moromona">
    <meta name="viewport" content="width=device-width, initial-scale=1.0">
    <title>1 Ne Chapitre 6</title>
    <link rel="stylesheet" href="../styles.css">
</head>
<body>
    <h1>TE BUKA A MOROMONA</h1>
    <h2>1 Ne Chapitre 6</h2>
    <div class="verse-container"><p>1 ’E i teienei, ’aita vau, ’o Nephi, e pāpa’i i te tuatāpapara’a tupuna o tō’u mau metua i roto i teie tufa’a nō tā’u pāpa’a parau ; ’aita ato’a vau e hōro’a atu i te reira i te tahi noa atu taime i ni’a i teie mau ’api ’o tā’u e pāpa’i nei ; nō te mea ’ua hōro’ahia atu te reira i roto i te pāpa’a parau i pāpa’ihia e tō’u ra metua tāne ; nō reira, ’aita vau e pāpa’i i te reira i roto i teie nei buka.</p></div><div class="verse-container"><p>2 ’Ua nava’i ho’i iā’u’ia parau ē, e hua’ai mātou nō Iosepha.</p></div><div class="verse-container"><p>3 ’E e’ita ho’i i te mea faufa’a rahi roa iā’u ’ia pāpa’i i te tā’āto’ara’a o te ’ā’amu nō te mau mea ato’a nō ni’a i tō’u ra metua tāne, e ’ore ho’i te reira e ti’a ’ia pāpa’ihia i ni’a i teie nei mau ’api, ’e ’ua hina’aro ho’i au i te vāhi ’ia ti’a iā’u ’ia pāpa’i i te mau mea a te Atua.</p></div><div class="verse-container"><p>4 ’E te ’īra’a ho’i o tō’u nei hina’aro, ’ia tītau atu ïa vau i te mau ta’ata ’ia haere mai i te Atua nō Aberahama, ’e te Atua nō Isaaka, ’e te Atua nō Iakoba, ’e ’ia fa’aorahia rātou.</p></div><div class="verse-container"><p>5 Nō reira, ’aita vau e pāpa’i i te mau mea ’ia auhia e tō te ao nei ; te mau mea rā e auhia e te Atua ’e i te mau ta’ata e ’ere i tō teie nei ao.</p></div><div class="verse-container"><p>6 Nō reira, e hōro’a atu vau i te hō’ē fa’auera’a i tō’u hua’ai, ’eiaha rātou e fa’a’ī i teie nei mau ’api i te mau mea e ’ere i te mea faufa’a rahi i te mau tamari’i a te ta’ata nei.</p></div>
    <nav>
        <a href="chapters/1_ne_chapitre_5.html">Page précédente</a> | 
        <a href="../index.html">Retour à la table des matières</a>
        <a href="chapters/1_ne_chapitre_7.html">Page suivante</a> | 
    </nav>
</body>
</html>
