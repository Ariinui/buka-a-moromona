<!DOCTYPE html>
<html lang="tah">
<head>
  <meta charset="UTF-8">
  <meta name="description" content="Chapitre 13 de Te Buka Piti a Nephi">
  <meta name="viewport" content="width=device-width, initial-scale=1.0">
  <title>Te Buka Piti a Nephi - Chapitre 13</title>
  <style>
body { font-family: "Georgia", serif; margin: 40px; line-height: 1.6; color: #333; background-color: #f8f9fa; }
h1, h2 { color: #1a3c6c; }
h1 { font-size: 2.2em; text-align: center; margin-bottom: 10px; }
h2 { font-size: 1.8em; margin-bottom: 15px; }
#toc { background-color: #fff; padding: 20px; border-radius: 8px; border: 1px solid #d1d8e0; box-shadow: 0 2px 5px rgba(0,0,0,0.1); max-width: 600px; margin: 20px auto; position: sticky; top: 20px; z-index: 100; }
#toc h1 { font-size: 1.6em; margin-bottom: 15px; text-align: left; }
#toc details { margin-bottom: 10px; }
#toc summary { cursor: pointer; padding: 8px; font-weight: 500; color: #2b6cb0; transition: color 0.3s ease; list-style: none; position: relative; }
#toc summary:hover { color: #1a4971; }
#toc summary::before { content: "\25B6"; display: inline-block; margin-right: 8px; font-size: 0.9em; transition: transform 0.3s ease; }
#toc details[open] summary::before { transform: rotate(90deg); }
#toc ul { list-style-type: none; padding-left: 20px; margin-top: 5px; }
#toc li { margin-bottom: 8px; }
#toc a { text-decoration: none; color: #2b6cb0; transition: color 0.3s ease; }
#toc a:hover { color: #1a4971; text-decoration: underline; }
.toc-item::before { content: "\2022"; color: #2b6cb0; margin-right: 8px; }
.verse { margin-bottom: 12px; font-size: 1em; }
.introduction { margin-bottom: 20px; font-style: italic; color: #555; }
.nav-container { margin-top: 20px; display: flex; justify-content: space-between; align-items: center; }
.nav-prev, .nav-toc, .nav-next { flex: 1; text-align: center; }
.nav-prev { text-align: left; }
.nav-next { text-align: right; }
.nav-prev a, .nav-toc a, .nav-next a { color: #2b6cb0; text-decoration: none; font-size: 1em; transition: color 0.3s ease; }
.nav-prev a:hover, .nav-toc a:hover, .nav-next a:hover { color: #1a4971; text-decoration: underline; }
@media (max-width: 600px) {
  #toc { position: static; max-width: 100%; }
  body { margin: 20px; }
  h1 { font-size: 1.8em; }
  h2 { font-size: 1.5em; }
  #toc h1 { font-size: 1.4em; }
  .nav-container { margin-top: 15px; flex-direction: column; gap: 10px; }
  .nav-prev, .nav-toc, .nav-next { text-align: left; flex: none; }
}
  </style>
</head>
<body>
  <header>
    <h1>TE BUKA A MOROMONA</h1>
    <h2>Te Buka Piti a Nephi - Chapitre 13</h2>
  </header>
  <section id="2_ne_chapitre_13" aria-label="Chapitre 13">
    <p class="verse">1 Inaha ho’i, tē ’īriti ’ē nei te Fatu, ’oia te Fatu Sabaota, mai roto mai ia Ierusalema, ’e mai roto mai ia Iuda, i te mau tauturura’a nō te ora, te tauturura’a nō te pāne, ’e te tauturura’a nō te pape—</p>
    <p class="verse">2 Te ta’ata pūai, ’e te ta’ata ’aro, te ha’avā, ’e te peropheta, ’e te ta’ata ’aravihi, ’e te ta’ata ruhiruhiā ;</p>
    <p class="verse">3 Te ra’atira nō te mau ta’ata e pae ’ahuru, ’e te ta’ata tura, ’e te fa’aa’o, ’e te ’aravihi maita’i, ’e te ta’ata ’orero ’aravihi.</p>
    <p class="verse">4 E fa’ariro vau i te mau tamari’i ’ei hui ari’i nō rātou, ’e te mau ’aiū ’ei tāvana nō rātou.</p>
    <p class="verse">5 E hāmani-’ino-hia te mau ta’ata, te tahi i te tahi, te mau ta’ata ato’a nā tōna iho ta’ata tupu ; e fa’ate’ote’o atu te tamari’i iāna i te ta’ata ruhiruhiā, ’e tei ha’eha’a ra i tei tura.</p>
    <p class="verse">6 ’Ia haru te ta’ata i tōna taea’e, nō te ’utuāfare o tōna ra metua, ’a parau atu ai ē : E ’ahu tō ’oe, ’a haere mai, ’ei fa’atere ’oe i ni’a ia mātou, ’e ’eiaha e vaiiho i teie ’ati ’ia tae mai i raro a’e i tō ’oe mana—</p>
    <p class="verse">7 ’E i te reira mahana e tapu ai ’oia, i te nā-’ō-ra’a mai ē : ’Eiaha vau ’ia riro ’ei fa’aora i tō ’outou pohe ; ’aita roa e mā’a ’e te ’ahu i roto i tō’u ra fare ; ’eiaha roa vau ’ia fa’arirohia ’ei fa’atere i teie nei mau ta’ata.</p>
    <p class="verse">8 Tē tūrorirori nei ho’i Ierusalema, ’e tē hi’a nei Iuda ; nō te mea tē pāto’i mai nei tō rātou arero ’e tā rātou mau rāve’a i te Fatu, nō te fa’ao’ō’o atu i te mata nō tōna ra hanahana.</p>
    <p class="verse">9 Nā te hōho’a o tō rātou mata e fa’a’ite pāpū nei i tō rātou iho hape, ’e tē fa’a’ite ra te reira i tā rātou hara mai ia Sodoma te huru, ’e ’aore roa e ti’a ia rātou ’ia huna i te reira. ’Auē ho’i tō rātou mau vārua ē, nā rātou iho i hōpoi mai i te ’ino i ni’a ia rātou iho !</p>
    <p class="verse">10 ’A parau atu i te feiā parauti’a e maita’i ïa tō rātou ; e ’amu ho’i rātou i te hotu o tā rātou ra ’ohipa.</p>
    <p class="verse">11 ’Auē ho’i te feiā parauti’a ’ore ē, e ’ati rahi tō rātou ; e tāho’ohia mai te utu’a a tō rātou rima i ni’a ia rātou !</p>
    <p class="verse">12 ’E tō’u nei mau ta’ata, e tamari’i te feiā hāmani ’ino ia rātou, ’e nā te mau vahine e fa’atere ia rātou. E tō’u nei mau ta’ata ē, nā te feiā i arata’i ia ’oe i arata’i ’ē atu ia ’oe ’e i ha’amou i te ’ē’a o tō ’oe ra mau haere’a.</p>
    <p class="verse">13 Tē ti’a nei te Fatu nō te pāruru, ’e tē ti’a nei ’oia nō te ha’avā i te ta’ata.</p>
    <p class="verse">14 ’E i te ha’avāra’a te Fatu e fārerei ai i te feiā ruhiruhiā o tōna ra mau ta’ata ’e tō rātou mau hui ari’i ; ’e ’ua ’amu-pau-hia e ’outou te ’ō vine, ’e te tao’a haru a te ta’ata ri’iri’i ra, tei roto ïa i tō ’outou mau fare.</p>
    <p class="verse">15 E aha tenā na ? Tē hāmani ’ino nei ’outou i tō’u ra mau ta’ata, ’e tē oro nei i te mata o te ta’ata ri’iri’i, tē nā reira mai ra te Fatu te Atua Sabaota.</p>
    <p class="verse">16 ’Oia fa’ahou, tē nā ’ō mai ra te Fatu : Nō te mea ’ua te’ote’o te mau tamāhine o Ziona, ’e ’ua haere ma te fa’ateni i te ’a’ī ra, ’e ma te mata ’apatahi ’ia haere, ’e tē haere ra ma te titotito, ’e ma te ha’amāniania i te mau fa’a’una’una i ni’a i tō rātou ra mau ’āvae—</p>
    <p class="verse">17 Nō reira e fa’aha’eha’a te Fatu i te upo’o o te mau tamāhine o Ziona ; ’e e fa’a’ite ho’i te Fatu i tō rātou ra mau vāhi huna.</p>
    <p class="verse">18 ’Ia tae i taua mahana ra, e rave ’ē ai te Fatu i tō rātou mau fa’a’una’una, ’e te mau ’ūpe’a rouru, ’e te mau huira menemene mai te ’āva’e ra ;</p>
    <p class="verse">19 ’E te mau fifi ’arapo’a, ’e te mau fifi rima, ’e te mau ’ahu pū’āverevere nō te ’a’ī ’e te mata ;</p>
    <p class="verse">20 ’E te mau tā’ai upo’o ra, ’e te mau fifi ’āvae ra, ’e te mau tā’amu upo’o ra, ’e te mau tao’a fa’ano’ano’a ra ; ’e te mau tāpe’a tari’a ra ;</p>
    <p class="verse">21 ’E te mau tāpe’a rima ra, ’e te mau fa’a’una’una ihu ra ;</p>
    <p class="verse">22 Te mau ’ahu fa’a’una’unahia ra, ’e te mau perēue roa, ’e te mau ’ahu tāpo’i upo’o ’e te ’a’ī ra, ’e te mau tao’a fa’anehenehe rouru ;</p>
    <p class="verse">23 Te mau hi’o ra, ’e te ’ahu paruai maita’i ra ; ’e te mau tāupo’o ’ahu ra, ’e te mau pāruru mata ra.</p>
    <p class="verse">24 ’E a muri a’era, e monohia te hau’a no’ano’a i te hau’a ’ino ; ’e e monohia te ’ahu tātua-maita’i-hia i te pūveuveu ; ’e e monohia te rouru fa’atororiro ra i te pahure ; ’e e monohia te tātua maita’i ra i te tātua ’ahu ’oto ra ; ’e te’iri pa’apa’a mahana ra ’ei mono i te purotu.</p>
    <p class="verse">25 E pohe tō ’oe mau ta’ata i te ’o’e ’e tō ’oe mau ta’ata ’aito ra i roto ïa i te ’arora’a.</p>
    <p class="verse">26 E ’ati tōna mau ’ūputa i te ’oto ’e te autā ; ’e e pārahi ho’i ’oia i raro i te repo ma te ano.</p>
  </section>
  <div class="nav-container">
    <div class="nav-prev"><a href="chapters/2_ne_chapitre_12.html" aria-label="Page précédente">Page précédente</a></div>
    <div class="nav-toc"><a href="../index.html" aria-label="Retour à la table des matières">Retour à la table des matières</a></div>
    <div class="nav-next"><a href="chapters/2_ne_chapitre_14.html" aria-label="Page suivante">Page suivante</a></div>
  </div>
</body>
</html>