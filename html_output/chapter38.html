<!DOCTYPE html>
<html lang="tah">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>2 Ne Chapitre 16 - Te Buka a Moromona</title>
    <style>
        body {
            font-family: 'Noto Sans', Arial, sans-serif;
            max-width: 800px;
            margin: 0 auto;
            padding: 20px;
            line-height: 1.6;
            background-color: #f9f9f9;
            color: #333;
        }
        header {
            text-align: center;
            margin-bottom: 40px;
        }
        h1 {
            color: #1a3c6b;
        }
        nav {
            margin-bottom: 20px;
        }
        nav a {
            text-decoration: none;
            color: #0066cc;
            margin-right: 20px;
            font-size: 16px;
        }
        nav a:hover {
            color: #003366;
            text-decoration: underline;
        }
        .verse {
            margin-bottom: 10px;
            font-size: 16px;
            text-align: justify;
        }
        .verse strong {
            color: #555;
        }
    </style>
</head>
<body>
    <header>
        <h1>2 Ne Chapitre 16</h1>
    </header>
    <nav>
        <a href="index.html">Retour à la Table des Matières</a>
        <a href="chapter37.html">Chapitre Précédent</a>
        <a href="chapter39.html">Chapitre Suivant</a>
    </nav>
    <main>
        <section>
            <p class="verse"><strong>1</strong> I te matahiti i pohe ai te ari’i ra ’o Uzia, ’ua ’ite ato’a atu vau i te Fatu i te pārahira’a i ni’a i te terōno teitei ’e tei fa’ateiteihia ra, ’e ’ua ’ī ho’i te hiero i te hiti ’ahu roroa nōna ra.</p>
            <p class="verse"><strong>2</strong> Tē ti’a noa ra nā seraphi i ni’a a’e ; ta’iono o rātou ato’a ra pererau ; e piti ra ’ei tāpo’i ïa i tōna mata, ’e e piti ato’a ra ’ei tāpo’i ïa i tōna ’āvae, ’e e piti ato’a ra ’ei ma’uera’a ïa.</p>
            <p class="verse"><strong>3</strong> ’E ’ua pi’i ihora te tahi i te tahi, nā ’ō a’era : E mo’a, e mo’a, e mo’a, ’o te Fatu Sabaota ra ; ’ua ’ī te fenua ato’a nei i tōna ra hanahana.</p>
            <p class="verse"><strong>4</strong> ’Ua turorirori ihora nā pou o te ōpani i te reo nōna ’o tei pi’i ra ; ’e ’ua ’ī a’era ho’i te hiero i te au auahi.</p>
            <p class="verse"><strong>5</strong> ’Ua nā ’ō a’era ho’i au : ’Auē ho’i au nei ē, ’ua mou vau nei ; nō te mea e ta’ata vaha vi’ivi’i ho’i au ; ’e tei rotopū ho’i au i te mau ta’ata vaha vi’ivi’i ato’a i te pārahira’a ; ’e ’ua ’ite ho’i tō’u nei mata i te Ari’i, te Fatu Sabaota ra.</p>
            <p class="verse"><strong>6</strong> ’E ’ua ma’ue mai ra te hō’ē seraphi iā’u nei, ’e tei tōna rima te hō’ē ’ārahu ’ama, i ravehia mai e ana i te fa’ahohoni nō ni’a mai i te fata ra.</p>
            <p class="verse"><strong>7</strong> ’E ’ua tu’u mai ra ’oia i te reira i ni’a i tō’u vaha, ’e ’ua nā ’ō mai ra : Inaha, ’ua ū tō ’utu i teie ; ’e ’ua fa’ata’a-’ē-hia tā ’oe mau ’ohipa ’ī’ino, ’e ’ua fa’a’orehia tā ’oe ra hara.</p>
            <p class="verse"><strong>8</strong> ’Oia ato’a, ’ua fa’aro’o vau i te reo o te Fatu, i te nā-’ō-ra’a ē : ’O vai tā’u e tono, ’e ’o vai tē haere nō tātou ? ’E ’ua parau atu ra vau : Teie au ; ’a tono iā’u.</p>
            <p class="verse"><strong>9</strong> ’E ’ua nā ’ō mai ra ’oia : ’A haere ’e ’a fa’a’ite atu i teie nei feiā—’A fa’aro’o mai na ’outou, ’aita rā rātou i māramarama ; ’e ’a hi’o mai na ’outou, ’aita rā rātou i ’ite.</p>
            <p class="verse"><strong>10</strong> ’A ha’ame’ume’u i te ’ā’au o teie nei feiā, ’e ’a ’ōpani i tō rātou tari’a, ’e ’a ha’apō i tō rātou mata—’o te ’ite ho’i rātou i tō rātou mata, ’e ’o te fa’aro’o ho’i tō rātou tari’a, ’e ’o te māramarama ho’i tō rātou ’ā’au, ’e ’o te fa’afāriuhia mai ’e ’o tē fa’aorahia ho’i rātou.</p>
            <p class="verse"><strong>11</strong> ’E ’ua parau atu ra vau : E te Fatu, e aha te maorora’a ? ’E ’ua parau mai ra ’oia : ’Ia pau roa te mau ’oire ’e ’aita e ta’ata fa’ahou, ’e te mau fare ato’a ’aita e ta’ata toe, ’e ’ia ano roa te fenua ra ;</p>
            <p class="verse"><strong>12</strong> ’E ’ia hōpoi-’ē-roa-hia e te Fatu te ta’ata, ’e e tupu te fa’aru’era’a rahi i ni’a i te fenua nei.</p>
            <p class="verse"><strong>13</strong> ’Āre’a rā e toe ri’i noa mai te ’ahurura’a o te ta’ata, ’e e ho’i mai rātou, e pau ato’a rātou i te pohepohe, mai te rā’au ra te ale ’e te aluna ra, tē vai noa ra te ora i roto i tōna tumu ’a ma’iri noa ai tōna mau rau i raro ; ’e e riro ato’a te huero mo’a ’ei tumu nō taua fenua ra.</p>
            <p class="verse">’Ua fa’atupu Epheraima ’e Arama i te ’arora’a ia Iuda—E fānauhia mai Iesu e te hō’ē pāretenia—’A fa’aau i teIsaia 7. Fātata 559–545H.M.</p>
        </section>
    </main>
</body>
</html>