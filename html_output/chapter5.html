<!DOCTYPE html>
<html lang="tah">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>1 Ne Chapitre 5 - Te Buka a Moromona</title>
    <style>
        body {
            font-family: 'Noto Sans', Arial, sans-serif;
            max-width: 800px;
            margin: 0 auto;
            padding: 20px;
            line-height: 1.6;
            background-color: #f9f9f9;
            color: #333;
        }
        header {
            text-align: center;
            margin-bottom: 40px;
        }
        h1 {
            color: #1a3c6b;
        }
        nav {
            margin-bottom: 20px;
        }
        nav a {
            text-decoration: none;
            color: #0066cc;
            margin-right: 20px;
            font-size: 16px;
        }
        nav a:hover {
            color: #003366;
            text-decoration: underline;
        }
        .verse {
            margin-bottom: 10px;
            font-size: 16px;
            text-align: justify;
        }
        .verse strong {
            color: #555;
        }
    </style>
</head>
<body>
    <header>
        <h1>1 Ne Chapitre 5</h1>
    </header>
    <nav>
        <a href="index.html">Retour à la Table des Matières</a>
        <a href="chapter4.html">Chapitre Précédent</a>
        <a href="chapter6.html">Chapitre Suivant</a>
    </nav>
    <main>
        <section>
            <p class="verse"><strong>1</strong> ’E i muri a’era, ’ia tae atu ra mātou i raro i roto i te mēdēbara i tō mātou ra metua tāne, inaha, ’ua ’ī roa ihora ’oia i te ’oa’oa, ’e ’ua ’oa’oa roa ato’a ho’i tō’u metua vahine ra ’o Saria, i ’oto na ho’i ’oia nō mātou.</p>
            <p class="verse"><strong>2</strong> I mana’o na ho’i ’oia ē ’ua pohe mātou i roto i te mēdēbara ; ’e ’ua amuamu ato’a atu ho’i ’oia i tō’u metua tāne, i te paraura’a atu iāna ē, e ta’ata ’ite ’ōrama ’oia ; i te nā-’ō-ra’a ē : Inaha, ’ua arata’i mai ’oe ia mātou mai te fenua o tō tātou ’āi’a ra, ’e ’ua pohe tā’u mau tamari’i tamāroa, ’e e pohe ho’i tātou i te mēdēbara nei.</p>
            <p class="verse"><strong>3</strong> ’E i nā reira ho’i tō’u metua vahine i te amuamu atu i tō’u ra metua tāne.</p>
            <p class="verse"><strong>4</strong> ’E i muri a’era, ’ua parau atu ra tō’u metua tāne iāna, i te nā-’ō-ra’a ē : ’Ua ’ite ho’i au ē, e ta’ata ’ite ’ōrama vau ; ’āhiri ’aita vau i ’ite na i te mau mea a te Atua nā roto i te ’ōrama ra, ’aita ïa vau e ’ite i te maita’i o te Atua, ’āre’a rā ’ua pārahi ïa vau i Ierusalema, ’e ’ua pohe ïa vau ’e tō’u ra mau taea’e ato’a.</p>
            <p class="verse"><strong>5</strong> Inaha rā, ’ua roa’a iā’u te hō’ē fenua i fafauhia ra, ’e tē ’oa’oa nei au i te reira ; ’oia ïa, ’e ’ua ’ite ho’i au ē, e fa’aora te Fatu i tā’u mau tamari’i tamāroa i te rima o Labana ra, ’e e arata’i fa’ahou mai ’oia ia rātou i raro ia taua i te mēdēbara nei.</p>
            <p class="verse"><strong>6</strong> ’E i nā reira ho’i tō’u metua tāne ra ’o Lehi i te tāmāhanahana atu i tō’u ra metua vahine ia Saria, nō ni’a ia mātou, ’a haere ai mātou nā te mēdēbara i ni’a, i te fenua nō Ierusalema, ’ia roa’a mai te pāpa’a parau nō te mau ’āti Iuda.</p>
            <p class="verse"><strong>7</strong> ’E i tō mātou ho’ira’a atu i te ti’ahapa o tō’u ra metua tāne, inaha ’ua ’ī ihora rāua i te ’oa’oa, ’e ’ua tāmāhanahanahia tō’u metua vahine.</p>
            <p class="verse"><strong>8</strong> ’E ’ua parau ihora ’oia, nā ’ō ihora : I teienei, ’ua ’ite pāpū vau ē, ’ua fa’aue mai te Fatu i tā’u tāne ’ia haere ’ē atu i roto i te mēdēbara ; ’oia ïa, ’e ’ua ’ite pāpū ato’a ho’i au ē, ’ua pāruru mai te Fatu i tā’u mau tamari’i tamāroa, ’e ’ua fa’aora ho’i ia rātou i te rima o Labana ra, ’e ’ua hōro’a mai ho’i i te mana ia rātou, ’ia ti’a ia rātou ’ia rave i te mea tā te Fatu i fa’aue mai ia rātou ra. ’E i nā reira ho’i ’oia i te paraura’a.</p>
            <p class="verse"><strong>9</strong> ’E i muri a’era, ’ua ’oa’oa roa rāua, ’e ’ua pūpū atu ra ho’i rāua i te tusia ’e te mau tusia tāauahi i te Fatu ra ; ’e ’ua ha’amāuruuru atu ra ho’i rāua i te Atua nō ’Īserā’ela.</p>
            <p class="verse"><strong>10</strong> ’E i muri iho i tō rāua ha’amāuruurura’a i te Atua nō ’Īserā’ela, ’ua rave ihora tō’u metua tāne ra, ’o Lehi, i te mau pāpa’a parau i ’ō’otihia i ni’a i te mau ’api veo ra, ’e ’ua tai’o māite ihora ’oia mai te ha’amatara’a mai.</p>
            <p class="verse"><strong>11</strong> ’E ’ua ’ite a’era ’oia ē, tei roto i te reira te mau buka e pae a Mose, ’o tei fa’a’ite mai i te ’ā’amu nō te hāmanira’ahia o te ao nei, ’e ’oia ato’a o Adamu ’e Eva, tō tātou nā metua mātāmua.</p>
            <p class="verse"><strong>12</strong> ’E ’oia ato’a te pāpa’a parau nō te mau ’āti Iuda mai te mātāmua mai ā, ē tae roa mai i te ha’amatara’a nō te fa’aterera’a a Zedekia, te ari’i nō Iuda.</p>
            <p class="verse"><strong>13</strong> ’E ’oia ato’a te mau tohura’a a te mau peropheta mo’a, mai te mātāmua mai ā, ē tae roa mai i te ha’amatara’a nō te fa’aterera’a a Zedekia ; ’e ’oia ato’a e rave rahi mau tohura’a ’o tei parauhia e te vaha o Ieremia.</p>
            <p class="verse"><strong>14</strong> ’E i muri a’era, ’ua ’ite ato’a atu ra tō’u metua tāne o Lehi ē, tei ni’a iho i te mau ’api veo te tuatāpapara’a tupuna o tōna ra mau metua ; nō reira ’ua ’ite ’oia ē, e hua’ai ’oia nō Iosepha ; ’oia ho’i, ’o Iosepha te tamaiti a Iakoba, ’o tei ho’ohia i ’Aiphiti ra, ’e ’o tei fa’aorahia e te rima o te Fatu, ’ia ti’a iāna ’ia fa’aora i tōna ra metua tāne ia Iakoba, ’e tōna ’utuāfare pā’āto’a i te pohe o’e ra.</p>
            <p class="verse"><strong>15</strong> ’E ’ua arata’i-ato’a-hia rātou i rāpae i te tītīra’a ’e i rāpae i te fenua nō ’Aiphiti, e taua iho Atua ra ’o tei fa’aora ia rātou.</p>
            <p class="verse"><strong>16</strong> E mea nā reira i ’itehia mai ai i tō’u metua tāne, ia Lehi, te tuatāpapara’a tupuna o tōna ra mau metua. E hua’ai ato’a Labana nō Iosepha, nō reira ho’i ’oia ’e tōna mau metua i tāpe’a ai i taua mau pāpa’a parau ra.</p>
            <p class="verse"><strong>17</strong> ’E i teienei, i te ’itera’a tō’u metua tāne i teie mau mea ato’a, ’ua ’ī ihora ’oia i te Vārua, ’e ’ua ha’amata ihora i te tohu nō ni’a i tōna hua’ai, i te nā-’ō-ra’a ē—</p>
            <p class="verse"><strong>18</strong> E tae ho’i teie mau ’api veo i tō te mau nūna’a ato’a, ’e te mau ’ōpū ato’a, ’e te mau reo ato’a, ’e te mau ta’ata ato’a nō tōna ra hua’ai.</p>
            <p class="verse"><strong>19</strong> Nō reira, ’ua parau ’oia ē, e ’ore roa teie mau ’api veo e mou ; ’e e ’ore ho’i e mohimohi nō te maoro o te vaira’a. ’E ’ua tohu ’oia e rave rahi atu ā mau mea nō ni’a i tōna hua’ai.</p>
            <p class="verse"><strong>20</strong> ’E i muri a’era, ’ua ha’apa’o vau e tō’u metua tāne i te mau fa’auera’a tā te Fatu i fa’aue mai ia māua ē tae roa mai i taua taime ra.</p>
            <p class="verse"><strong>21</strong> ’E ’ua roa’a mai ia mātou te mau pāpa’a parau tā te Fatu i fa’aue mai ia mātou ; ’e ’ua tai’o ihora mātou i te reira ’e ’ua ’ite ho’i mātou ē, e mea hina’aro-rahi-hia te reira ; ’oia ïa, e mea faufa’a rahi ho’i te reira ia mātou, ’e nō reira ho’i i ti’a ai ia mātou ’ia fa’aherehere i te mau fa’auera’a a te Fatu nō tā mātou mau tamari’i.</p>
            <p class="verse"><strong>22</strong> Nō reira, ’ia au i tō te Fatu ra pa’ari, e mea ti’a roa ia mātou ’ia hōpoi atu i te reira nā muri ia mātou, ’a tere ai mātou nā roto i te mēdēbara e tae atu ai i te fenua i fafauhia ra.</p>
            <p class="verse">’Ua pāpa’i Nephi i te mau mea nō ’ō mai i te Atua—Te ’ōpuara’a a Nephi nō te tītau i te mau ta’ata ’ia haere mai i te Atua o Aberahama ’e ’ia fa’aorahia rātou. Fātata 600–592H.M.</p>
        </section>
    </main>
</body>
</html>