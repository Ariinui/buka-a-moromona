<!DOCTYPE html>
<html lang="tah">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>1 Ne Chapitre 1 - Te Buka a Moromona</title>
    <style>
        body {
            font-family: 'Noto Sans', Arial, sans-serif;
            max-width: 800px;
            margin: 0 auto;
            padding: 20px;
            line-height: 1.6;
            background-color: #f9f9f9;
            color: #333;
        }
        header {
            text-align: center;
            margin-bottom: 40px;
        }
        h1 {
            color: #1a3c6b;
        }
        nav {
            margin-bottom: 20px;
        }
        nav a {
            text-decoration: none;
            color: #0066cc;
            margin-right: 20px;
            font-size: 16px;
        }
        nav a:hover {
            color: #003366;
            text-decoration: underline;
        }
        .verse {
            margin-bottom: 10px;
            font-size: 16px;
            text-align: justify;
        }
        .verse strong {
            color: #555;
        }
    </style>
</head>
<body>
    <header>
        <h1>1 Ne Chapitre 1</h1>
    </header>
    <nav>
        <a href="index.html">Retour à la Table des Matières</a>
        <a href="intro.html">Introduction</a>
        <a href="chapter2.html">Chapitre Suivant</a>
    </nav>
    <main>
        <section>
            <p class="verse"><strong>1</strong> ’Ua fānauhia vau, ’o Nephi, e nā metua maitata’i, nō reira ’ua ha’api’ihia vau i te tahi tufa’a nō te ’ite pā’āto’a o tō’u ra metua tāne ; ’e ’ua ’ite au i te mau ’ati e rave rahi i tō’u ra pu’e mahana, ’āre’a rā ’ua fa’ahereherehia vau e te Fatu i tō’u mau mahana ato’a ; ’oia ïa, ’ua noa’a iā’u te ’ite rahi i te maita’i ’e te mau parau ’aro a te Atua ra, nō reira e pāpa’i au i te hō’ē pāpa’a parau nō te mau mea tā’u i rave i tō’u ra mau mahana.</p>
            <p class="verse"><strong>2</strong> ’Oia ïa, tē pāpa’i nei au i te hō’ē pāpa’a parau i te reo o tō’u ra metua tāne, ’e nō ni’a te reira i te ’ite o te mau ’āti Iuda ’e te reo o tō ’Aiphiti.</p>
            <p class="verse"><strong>3</strong> ’E ’ua ’ite au ē, e pāpa’a parau mau teie tā’u e pāpa’i nei ; ’e tē pāpa’i nei au i te reira i tō’u iho rima ; ’e tē pāpa’i nei au i te reira mai te au i tō’u iho ’ite.</p>
            <p class="verse"><strong>4</strong> I te mea ē, i muri a’era, i te ha’amatara’a nō te matahiti mātāmua nō te fa’aterera’a a Zedekia, te ari’i nō Iuda, (i noho tō’u ra metua tāne, ’o Lehi, i Ierusalema i tōna ra pu’e mahana ato’a) ; ’e i taua matahiti ihora i haere mai ai te mau peropheta e rave rahi, i te tohura’a i te mau ta’ata ē, ’ia tātarahapa rātou e ti’a ai, ’e ’aore rā e ha’amouhia te ’oire rahi ra o Ierusalema.</p>
            <p class="verse"><strong>5</strong> Nō reira, i muri a’era, ’ua haere atu ra tō’u metua tāne, ’o Lehi, pure atu ra i te Fatu, ’oia ïa, ma tōna ’ā’au ato’a, nō tōna ra mau ta’ata.</p>
            <p class="verse"><strong>6</strong> ’E i muri a’era, ’a pure atu ai ’oia i te Fatu, ’ua tae mai ra te hō’ē pou auahi e pārahi a’era i ni’a iho i te hō’ē mato i mua iāna ra ; e rave rahi te mea tāna i hi’o ’e i fa’aro’o ; ’e nō te mau mea tāna i hi’o ’e i fa’aro’o ra, ’ua ’āueue ihora ’oia ma te rurutaina rahi.</p>
            <p class="verse"><strong>7</strong> ’E i muri a’era, ’ua ho’i atu ra ’oia i tōna iho fare i Ierusalema ; ’e ’ua ta’oto ihora ’oia i ni’a i tōna ra ro’i, nō te mea i paruparu ’oia i te Vārua ’e i te mau mea tāna i hi’o ra.</p>
            <p class="verse"><strong>8</strong> ’E nō te mea ho’i i paruparu ’oia i te Vārua, ’ua ’āfa’i-’ē-hia atu ’oia i roto i te hō’ē ’ōrama, ’oia ïa ’ua ’ite a’era ho’i ’oia i te mau ra’i i te vēteara’a, ’e ’ua mana’o ihora ’oia ē, ’ua ’ite atu ’oia i te Atua i te pārahira’a i ni’a iho i tōna ra terōno, ma te ha’a’atihia e te mau pupu melahi e’ita e hope ’ia tai’o, i te hīmenera’a ’e te ’āruera’a i tō rātou ra Atua.</p>
            <p class="verse"><strong>9</strong> ’E i muri a’era, ’ua ’ite atu ra ’oia i te Hō’ē i te poura’a mai mai rōpū mai i te ra’i, ’e ’ua ’ite atu ra ’oia ē ’ua hau atu tōna ’ana’ana i tō te mahana i te avatea ra.</p>
            <p class="verse"><strong>10</strong> ’E ’ua ’ite ato’a atu ra ’oia hō’ē ’ahuru ’e ma piti atu ā mau ta’ata i te pe’era’a mai iāna ra, ’e ’ua hau atu tō rātou ’ana’ana i tō te mau feti’a i te ra’i ra.</p>
            <p class="verse"><strong>11</strong> ’E ’ua pou mai ra rātou i raro ’e ’ua haere atu ra nā ni’a i te fenua nei ; ’e ’ua haere mai ra te ta’ata mātāmua ’e ’ua ti’a mai ra i mua i tō’u metua tāne, ’e ’ua hōro’a mai ra i te hō’ē buka iāna, ’e ’ua fa’aue mai ra iāna ’ia tai’o.</p>
            <p class="verse"><strong>12</strong> ’E i muri a’era, ’a tai’o ai ’oia, ’ua ’ī a’era ’oia i te Vārua o te Fatu.</p>
            <p class="verse"><strong>13</strong> ’E ’ua tai’o ’oia, i te nā-’ō-ra’a ē : ’Auē ho’i ē, ’auē ho’i ē, e Ierusalema ē, ’ua ’ite ho’i au i tā ’oe ra mau ’ohipa vi’ivi’i ! ’Oia ïa, e rave rahi te mau mea tā tō’u metua tāne i tai’o nō ni’a ia Ierusalema—e ha’amouhia ïa ’e tae noa atu i te mau ta’ata ato’a i reira ; e rave rahi tē pohe i te ’o’e, ’e e rave rahi tē hōpoi-tītī-hia i Babulonia ra.</p>
            <p class="verse"><strong>14</strong> ’E i muri a’era, ’ia tai’o ’e ’ia hi’o ho’i tō’u metua tāne i te mau mea faufa’a rahi e rave rahi ’e te māere ho’i, ’ua fa’ahiti pūai atu ra ’oia i te mau mea e rave rahi i te Fatu, mai teie te huru : E mea faufa’a rahi ’e te māere tā ’oe ra mau ’ohipa, ’e te Fatu te Atua Manahope ! E mea teitei tō ’oe terōno i roto i te mau ra’i, ’e tei ni’a i te mau ta’ata ato’a o te fenua nei tō ’oe mana, ’e tō ’oe maita’i, ’e tō ’oe aroha ; ē, nō tō ’oe aroha, e’ita roa ’oe e fa’ati’a ’ia pohe rātou ’o tē haere mai ia ’oe na !</p>
            <p class="verse"><strong>15</strong> E mai teie te huru o te reo o tō’u metua tāne i te ’āruera’a i tōna Atua ; ’e ’ua ’oa’oa ho’i tōna vārua, ’e ’ua fa’a’īhia tōna ’ā’au ato’a, nō te mau mea tāna i hi’o, ’oia ïa, nō tā te Fatu i fa’a’ite mai iāna ra.</p>
            <p class="verse"><strong>16</strong> ’E i teienei, e’ita vau, ’o Nephi, e pāpa’i i te tā’āto’ara’a o te ’ā’amu o te mau mea tā tō’u metua tāne i pāpa’i, ’ua pāpa’i ho’i ’oia i te mau mea e rave rahi tāna i ’ite i roto i te mau ’ōrama ’e i roto i te mau moemoeā ; ’e ’ua pāpa’i ato’a ho’i ’oia i te mau mea e rave rahi tāna i tohu ’e tāna i parau atu i tāna ra mau tamari’i, ’e ’aita ho’i au e pāpa’i i te tā’āto’ara’a o te ’ā’amu.</p>
            <p class="verse"><strong>17</strong> E pāpa’i rā vau i te hō’ē ’ā’amu nō te mau mea tā’u i rave i tō’u ra pu’e mahana. Inaha, e ha’apoto vau i te pāpa’a parau a tō’u ra metua tāne i ni’a i te mau ’api tā tō’u iho nā rima i hāmani ; nō reira, i muri iho i tō’u ha’apotora’a i te pāpa’a parau a tō’u ra metua tāne, ’ei reira vau e pāpa’i ai i te hō’ē ’ā’amu nō tō’u iho orara’a.</p>
            <p class="verse"><strong>18</strong> Nō reira, ’ua hina’aro vau ’ia ’ite ’outou ē, i muri iho i tō te Fatu fa’a’itera’a i te mau mea māere e rave rahi i tō’u ra metua tāne, ia Lehi, ’oia ïa, nō ni’a i te ha’amoura’a o Ierusalema, inaha, ’ua haere atu ra ’oia i rotopū i te mau ta’ata, ’e ’ua ha’amata ihora i te tohu ’e i te fa’a’ite ia rātou nō ni’a i te mau mea tāna i ’ite ’e i fa’aro’o.</p>
            <p class="verse"><strong>19</strong> ’E i muri a’era, ’ua tāhitohito mai ra te mau ’āti Iuda iāna nō te mau mea tāna i fa’a’ite atu nō ni’a ia rātou ra ; i fa’a’ite pāpū atu ho’i ’oia nō ni’a i tā rātou mau ’ohipa parauti’a ’ore e tā rātou mau ’ohipa vi’ivi’i ; ’e ’ua fa’a’ite atu ho’i ’oia ē, ’ua fa’a’ite pāpū mai te mau mea tāna i ’ite ’e i fa’aro’o, ’e te mau mea ho’i tāna i tai’o i roto i taua buka ra, i te taera’a mai o te hō’ē Mesia, ’e te fa’aorara’a ho’i o tō te ao nei.</p>
            <p class="verse"><strong>20</strong> ’E i te fa’aro’ora’a te mau ’āti Iuda i teie nei mau mea, ’ua riri ihora rātou iāna ; ’oia ïa, mai te mau peropheta i tahito ra, ’o tā rātou i ti’avaru ’ē atu, ’e i pēhi i te ’ōfa’i, ’e i taparahi ; ’e ’ua tītau ato’a ho’i rātou i tōna ora, ’ia ti’a ia rātou ’ia rave ’ē atu i te reira. Inaha rā, e fa’a’ite atu vau, ’o Nephi, ’ia ’outou ē, tei ni’a iho tō te Fatu aroha ia rātou ato’a ’o tāna i mā’iti, nō tō rātou fa’aro’o, ’ia ha’apūai ia rātou i te mana nō te fa’aorara’a.</p>
            <p class="verse">’Ua ’āfa’i atu Lehi i tōna ’utuāfare i roto i te mēdēbara, tāpiri i te miti ’Ute’ute—’Ua vaiiho rātou i tā rātou faufa’a—’Ua pūpū Lehi i te hō’ē tusia i te Fatu ’e ’ua ha’api’i i tāna mau tamari’i tamāroa ’ia ha’apa’o i te mau fa’auera’a—’Ua amuamu Lamana ’e Lemuela i tō rāua metua tāne—’Ua ha’apa’o maita’i Nephi ’e ’ua pure ’oia ma te fa’aro’o ; ’ua paraparau mai te Fatu iāna, ’e ’ua mā’itihia ’oia nō te fa’atere i tōna mau tua’ana. Fātata 600H.M.</p>
        </section>
    </main>
</body>
</html>