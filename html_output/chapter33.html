<!DOCTYPE html>
<html lang="tah">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>2 Ne Chapitre 11 - Te Buka a Moromona</title>
    <style>
        body {
            font-family: 'Noto Sans', Arial, sans-serif;
            max-width: 800px;
            margin: 0 auto;
            padding: 20px;
            line-height: 1.6;
            background-color: #f9f9f9;
            color: #333;
        }
        header {
            text-align: center;
            margin-bottom: 40px;
        }
        h1 {
            color: #1a3c6b;
        }
        nav {
            margin-bottom: 20px;
        }
        nav a {
            text-decoration: none;
            color: #0066cc;
            margin-right: 20px;
            font-size: 16px;
        }
        nav a:hover {
            color: #003366;
            text-decoration: underline;
        }
        .verse {
            margin-bottom: 10px;
            font-size: 16px;
            text-align: justify;
        }
        .verse strong {
            color: #555;
        }
    </style>
</head>
<body>
    <header>
        <h1>2 Ne Chapitre 11</h1>
    </header>
    <nav>
        <a href="index.html">Retour à la Table des Matières</a>
        <a href="chapter32.html">Chapitre Précédent</a>
        <a href="chapter34.html">Chapitre Suivant</a>
    </nav>
    <main>
        <section>
            <p class="verse"><strong>1</strong> ’E i teienei, ’ua parau atu ’o Iakoba e rave rahi atu ā mau mea i tō’u ra mau ta’ata i taua taime ra ; ’āre’a rā, ’o teie mau mea ana’e tā’u i hina’aro ’ia pāpa’ihia, nō te mea ’ua nava’i iā’u te mau mea i pāpa’ihia e au ra.</p>
            <p class="verse"><strong>2</strong> ’E i teienei, e pāpa’i ā vau, ’o Nephi, i te mau parau a Isaia, nō te mea ’ua ’oa’oa tō’u vārua i tāna ra mau parau. E fa’aau ho’i au i tāna ra mau parau i tō’u ra mau ta’ata, ’e e fa’atae atu ho’i au i te reira i tā’u mau tamari’i ato’a, ’e ’ua ’ite mau ho’i ’oia i tō’u ra Tāra’ehara, mai tā’u ato’a iho i ’ite iāna ra.</p>
            <p class="verse"><strong>3</strong> ’E ’ua ’ite ato’a ho’i tō’u teina, ’o Iakoba, iāna, mai tā’u ho’i i ’ite iāna ; nō reira, e fa’atae atu vau i tā rāua mau parau i tā’u ra mau tamari’i nō te fa’a’ite pāpū ia rātou ē, e parau mau tā’u mau parau. Nō reira, i parau mai ai te Atua ē, nā roto i nā ’ite to’otoru e fa’ati’a vau i tā’u nei mau parau. ’Āre’a rā, tē tono noa nei ā te Atua i te mau ’ite, ’e tē ha’apāpū mai ra ’oia i tāna ihora mau parau.</p>
            <p class="verse"><strong>4</strong> ’E inaha, ’ua ’oa’oa tō’u vārua i te fa’a’ite-pāpū-ra’a atu i tō’u mau ta’ata i te parau mau nō te taera’a mai o te Mesia ; nō te reira ho’i i hōro’ahia mai ai te ture a Mose ra ; ’e te mau mea ato’a ho’i i hōro’ahia mai e te Atua mai te ha’amatara’a mai ā o te ao nei, i te ta’ata nei, e taipe ana’e ïa nōna ra.</p>
            <p class="verse"><strong>5</strong> Tē ’oa’oa ato’a nei ho’i tō’u vārua i te mau fafaura’a tā te Fatu i fafau mai i tō mātou ra mau metua ; ’oia ïa, tē ’oa’oa nei tō’u vārua i roto i tōna ra maita’i, ’e i roto i tāna ra parauti’a, ’e te mana, ’e te aroha i roto i te ’ōpuara’a rahi ’e te mure ’ore nō te fa’aorara’a mai te pohe mai ra.</p>
            <p class="verse"><strong>6</strong> ’E tē oaoa nei ho’i tō’u vārua i te fa’a’ite-pāpū-ra’a atu i tō’u ra mau ta’ata ē, ’ia ’ore te Mesia e tae mai, e pohe ïa te mau ta’ata ato’a.</p>
            <p class="verse"><strong>7</strong> ’Āhiri ho’i ’aita e Mesia, ’aita ato’a ïa e Atua ; ’e ’āhiri ’aita e Atua, ’aita ato’a ïa tātou nei, nō te mea ’aore ïa te hō’ē a’e mea i hāmanihia. ’Āre’a rā tē vai nei te Atua, ’e ’o ’oia te Mesia, ’e e tae mai ’oia i te ’īra’a o tōna ra tau mau.</p>
            <p class="verse"><strong>8</strong> ’E i teienei tē pāpa’i nei au i te tahi mau parau a Isaia, ’ia ’oa’oa te ’ā’au o tō’u ra mau ta’ata ’o tē ’ite i teie nei mau parau, ’e ’ia pōpou rātou nō te mau ta’ata ato’a. I teienei ’o teie te mau parau, ’e ’ua ti’a ho’i ia ’outou ’ia fa’aau i te reira ia ’outou ’e i te mau ta’ata ato’a ho’i.</p>
            <p class="verse">’Ua ’ite Isaia i te hiero nō te mau mahana hope’a nei, te ha’aputuputura’a o ’Īserā’ela, ’e te ha’avāra’a ’e te hau nō te tau mileniuma—E fa’aha’eha’ahia te feiā te’ote’o ’e te feiā parauti’a ’ore i te Tae-Piti-Ra’a Mai—’A fa’aau i teIsaia 2. Fātata 559–545H.M.</p>
        </section>
    </main>
</body>
</html>